Mi invitis vin, sinjoroj, al mi, por komuniki al vi tre malagrablan novaĵon: al ni venas revizoro.

Kiel, revizoro?

Kiel, revizoro?

Revizoro el Peterburgo, inkognite; kaj ankoraŭ kun sekreta ordono.

Jen vi havas!

Jen zorgoj mankis — nun ricevu!

Ho, mia Dio! ankoraŭ kun sekreta ordono!

Mi kvazaŭ antaŭsentis: hodiaŭ la tutan nokton mi sonĝis pri iaj du eksterordinaraj ratoj. Kredu al mi, tielajn mi neniam vidis: nigraj, de nenatura grandeco! Ili venis, ekflaris — kaj iris for. Jen mi tralegos al vi leteron, kiun mi ricevis de 

Jes cirkonstanco eksterordinara, tute eksterordinara. Certe ĝi estas ne sen kaŭzo.

Kial do, 

Kial! Certe jam tia estas nia sorto! (

Mi opinias, 

Eh kien vi ensaltis! Kaj ankoraŭ saĝa homo! En malgranda urbo, perfido! Ĉu ĝi estas urbo apudlima, he? De ĉi tie vi ja povas eĉ tri jarojn rajdi, vi al nenia regno alrajdos.

Ne, por diri al vi, vi ne tion... vi ne... La estraro havas konsiderojn subtilajn: malgraŭ ke estas malproksime, ĝi tamen notas al si en la cerbo.

Notas aŭ ne notas, sed mi vin, sinjoroj, avertis, — rigardu. En mia parto mi kelkajn disponojn jam faris, mi konsilas ankaŭ al vi. Precipe al vi, 

Nu, ĉi tio ne estas ankoraŭ gravaĵo. Ĉapojn, se estas necese, oni povas doni al ili eĉ purajn.

Jes. Kaj ankaŭ super ĉiu lito superskribi latine aŭ en ia alia lingvo... ĉi tio jam apartenas al vi, 

Ho, pri la kuracado, mi kaj 

Al vi ankaŭ mi konsilus, 

Nu, mi tuj hodiaŭ ordonos preni ilin en la kuirejon. Se vi volas, venu tagmanĝi.

Krom tio estas malbone, ke ĉe vi ĝuste en la juĝa ĉambro sekiĝas diversaj abomenaĵoj, kaj ĝuste super la ŝranko kun la dokumentoj pendas ĉasa vipo. Mi scias, vi amas ĉason, tamen estas bone por kelka tempo ien forigi la vipon, — poste, kiam la revizoro forveturos, vi povos, se vi volas, denove ĝin pendigi. Ankaŭ via asesoro... Li sendube estas homo instruita, sed de li iras tia odoro, kvazaŭ li ĵus eliris el brandfarejo, — tio ĉi ankaŭ estas nebona. Mi volis antaŭ longe tion ĉi diri al vi, sed mi ne memoras jam, kio deturnis mian atenton. Ekzistas kontraŭ tio ĉi rimedo, se ĉi tio efektive, kiel li diras, estas ĉe li odoro natura; oni povas konsili al li manĝi bulbon, aŭ ajlon aŭ ion similan. En tiu ĉi okazo povas helpi per diversaj medikamentoj 

Ne, tion ĉi oni jam ne povas elpeli: li diras, ke en la infaneco la nutristino lin kontuzis, kaj de tiu tempo de li ĉiam iras iom la odoro de brando.

Nu, mi nur simple rimarkigis al vi. Sed rilate la internan disponadon kaj tion, kion 

Kion do vi nomas peketoj, 

Nu, en formo de hundidoj aŭ de io alia, — ĝi ĉiam estas subaĉetoj.

Nu, ne, 

Nu, kaj kion oni havas de tio, ke vi prenas la subaĉetojn en formo de ĉasaj hundidoj? Se de alia flanko vi ne kredas je Dio; vi neniam iras en la preĝejon: kaj mi, almenaŭ, estas fortika en la religio kaj ĉiun dimanĉon mi estas en la preĝejo. Kaj vi ... Ho, mi vin konas: Kiam vi komencas paroli pri la kreo de la mondo, simple la haroj stariĝas.

Sed mi ja mem venis al tiuj ideoj, per mia propra saĝo.

Nu, en certaj okazoj multe da saĝo estas pli malbona, ol se oni ĝin tute ne havus. Cetere, mi nur pro okazo ektuŝis la distriktan juĝejon; kaj por diri la veron, mi dubas, ĉu iu tien enrigardos; ĝi estas jam tia enviinda loko, Dio mem ĝin favoras. Sed jen vi, 

Kion do, konsilu, mi povas fari kun li? Mi jam kelkajn fojojn diris al li. Jen ankoraŭ antaŭ kelkaj tagoj, kiam eniris en la klason nia distrikta nobelestro, li aranĝis tian fizionomion, kian mi neniam ankoraŭ vidis. Li certe faris tion ĉi kun plej bonkora intenco, sed mi ricevis mallaŭdon: kial liberpensaj ideoj estas inspirataj al la junularo.

Ankaŭ mi devas rimarkigi vin pri la instruisto en la parto historia. Li estas instruita kapo — tion ĉi oni vidas, kaj da sciencoj li enkaptis senmezuran amasegon, sed li elmetas instruojn kun tia flameco, ke li perdas la kapon. Unu fojon mi lin aŭskultis: nu, dum li parolis pri la Asiroj kaj Babilonanoj, estis ankoraŭ en ordo; sed, kiam li atingis Aleksandron la Macedonan, mi jam ne povas diri al vi, kio kun li fariĝis. Mi pensis, ke brulas, mi ĵuras al vi. Li dekuris de la katedro kaj per siaj tutaj fortoj li ĵetegis la seĝon sur la plankon! Sendube, Aleksandro la Macedona estis heroo, sed por kio rompi seĝojn? Ĝi estas malprofito por la regna kaso.

Jes, li estas flamiĝema! Mi jam kelkajn fojojn rimarkigis tion ĉi al li... Li diras: kiel vi volas, por la scienco mi la vivon ne rifuzos oferi.

Jes, tia estas jam la neklarigebla leĝo de la sorto: homo saĝa estas aŭ drinkemulo, aŭ li faras tiajn fizionomiojn, ke oni devas elporti la sanktulojn el la domo.

Liberigu nin Dio de servado en la fako scienca! Ĉion vi devas timi: ĉiu sin enmiksas, ĉiu volas montri, ke li ankaŭ estas saĝa homo.

Tio ĉi ne estus ankoraŭ grava, — sed la malbenita inkognito! Subite li enrigardos: “Ha, jen vi estas, miaj karaj! Kaj kiu — li diros — estas tie ĉi juĝisto?” — 

Klarigu, sinjoroj. Kio estas, kia oficisto veturas?

Ĉu vi tute ne aŭdis?

Mi aŭdis de 

Nu, kio? Kiel vi pensas pri ĉi tio?

Kion mi pensas? Estos milito kun la turkoj.

Tute miaj vortoj! Mi mem ankaŭ tion pensis.

Jes, ambaŭ trafis per la fingro en la ĉielon.

Kredu al mi, milito kun la turkoj. Ĝin ĉion la franco artifikas.

Kia milito kun la turkoj! Simple al ni estos malbone, ne al la turkoj. Tio jam estas certa: mi havas leteron.

Ha, se tiel, tiam ne estos milito kun la turkoj.

Nu, kio, kiel vi pensas, 

He, kion mi? Kiel vi pensas, 

Ha, kiel mi? Timon mi ne havas, sed nur tiel, iom ... La komercistaro kaj privatularo min iom maltrankviligas. Ili diras, ke ili peze min sentas; kaj mi tamen, per Dio, se mi eĉ prenis de iu, mi tion ĉi faris, kredu al mi, tute sen ia malamo. Mi eĉ pensas ... 

Mi scias, mi scias ... Tion ĉi al mi ne instruu, tion mi faras, mi ne diras, ke pro singardeco, sed pli pro scivoleco: mi terure amas sciiĝi, kio nova estas en la mondo. Mi diras al vi, ke tio ĉi estas treege interesa legado. Tiun aŭ alian leteron oni ofte legas kun efektiva ĝuo — tie estas priskribataj diversaj pipraĵoj ... Kaj kia edifeco ... pli bone ol en la “Moskvaj Sciigoj!”

Nu, kio do, diru, vi nenion ellegis pri ia oficisto el Peterburgo?

Ne, pri Peterburga mi trovis nenion, sed pri 

Nu, nun ni havas pli gravajn aferojn. Sekve faru al mi komplezon, 

Kun granda plezuro.

Memoru, vi iam ricevos por ĉi tio!

Ha, mia Dio!

Nenio, nenio. Estus alia afero, se vi el tio ĉi farus ion publikan, sed ĝi ja estas afero familia.

Jes, nebona afero enpotiĝis! Kaj mi, por diri al vi la veron, iris al vi, 

Patro mia, ne logas min nun viaj leporoj: la malbenita inkognito nun sidas ĉe mi en la kapo. Mi konstante atendas, ke jen malfermiĝos la pordo kaj 

Eksterordinara fariĝo!

Neatendita novaĵo!

Kio, kio fariĝis?

Neantaŭvidita afero: ni venas en la hotelon...

Ni venas kun 

He. permesu, 

He, ne, permesu, jam mi... permesu, permesu... vi eĉ tian stilon ne posedas...

Kaj vi faros erarojn kaj ne ĉion bone memoros.

Mi memoros, mi ĵuras, ke mi memoros. Vi jam ne malhelpu, lasu min rakonti, ne malhelpu. Diru, sinjoroj, mi vin kore petas, ke 

Sed diru, pro Dio, kio estas? La koro sin ĵetas en mi. Sidiĝu, sinjoroj! Prenu seĝojn! 

Permesu, permesu; mi rakontos ĉion laŭ ordo. Tuj kiam mi havis la plezuron eliri el via domo post tio, kiam vi havis la afablecon konfuziĝi de la ricevita letero, jes — nu, mi tiam tuj kuris ... mi kore vin petas, ne interrompu, 

Apud la budo, kie oni vendas kukojn...

Apud la budo, kie oni vendas kukojn. Kaj renkontiĝinte kun 

Pro bareleto por franca brando.

Pro bareleto por franca brando. Jen ni iris kune kun 

De ne malbela eksteraĵo, en civilaj vestoj...

De ne malbela eksteraĵo, en civilaj vestoj, paŝadas tiel en la ĉambro, kaj en lia vizaĝo tiaspeca konsiderado ... fizionomio ... agoj, kaj tie ĉi 

Ne, 

Antaŭe vi diris, kaj poste ankaŭ mi diris: “He!” — Ni diris kun 

Kiu, kia oficisto?

Nu, tiu oficisto, pri kiu vi afable ricevis sciigeton, — la revizoro.

Kion vi diras, pro Dio! Ĝi ne estas li.

Li, li! nek monon pagas, nek forveturas. Kiu do li povus esti, se ne tiu? Kaj lia vojaĝa karto estas notita por 

Li, li, mi ĵuras, ke li ... Tia observema: ĉion li ĉirkaŭrigardis. Li ekvidis, ke ni kun 

Dio, kompatu nin, pekulojn! Kie do li tie loĝas?

En la kvina numero, sub la ŝtuparo.

En tiu sama numero, en kiu la pasintan someron interbatis sin la traveturintaj oficiroj.

Kaj jam de longe li estas ĉi tie?

Nu, jam ĉirkaŭ du semajnoj. Li alveturis en la tago de Bazilo Egiptano.

Du semajnojn! 

Nu, kiel nun, 

Ne, ne! Antaŭe sendi la urban konsilestron, la pastraron, la komercistaron; jen eĉ en la libro “Agoj de Johano Masono...”.

Ne, ne; permesu jam al mi mem. Estis malfacilaj okazoj en la vivo, ili tamen finiĝis bone, mi eĉ dankon ricevis. Eble Dio ankaŭ nun helpos. 

Juna, li havas la aĝon de dudek tri aŭ dudek kvar jaroj kun io.

Des pli bone! Junan estas pli facile trapenetri. Malbone estas, se maljuna diablo; sed juna — tuta estas supre. Vi, sinjoroj, pretiĝu ĉiu laŭ sia parto, kaj mi iros sola aŭ eble jen kun 

Kion vi ordonas?

Venigu tuj la kvartalestron; aŭ ne, mi vin bezonas. Diru tie al iu, ke oni venigu al mi kiel eble plej rapide la kvartalestron, kaj venu ĉi tien. 

Ni iru, ni iru, 

Sed vi kion timas? Purajn noktoĉapojn meti sur la malsanulojn, kaj ĉio estas en ordo.

Kion, noktoĉapoj! Estas ordonite doni al la malsanuloj avenan supon, kaj ĉe mi en ĉiuj koridoroj estas tia odoro de brasiko, ke oni devas gardi sian nazon.

Kaj mi en tiu ĉi rilato estas trankvila. Efektive, kiu iros en distriktan juĝejon? Kaj se iu eĉ enrigardos en ian paperon, li sin mem malbenos. Jen mi jam dekkvin jarojn sidas sur la juĝista seĝo, kaj kiam mi iam enrigardas en raporton, ha, mi nur eksvingas la manon. Salomono mem ne solvos, kio en ĝi estas vera kaj kio malvera.

He, kaleŝo tie staras?

Staras.

Iru en la straton ... Aŭ ne, atendu! Iru, alportu ... Sed la aliaj, kie ili estas? Ĉu do vi estas nur sola? Mi ja ordonis, ke ankaŭ 

Kial do?

Jen tiel: en la mateno oni alveturigis lin morte ebrian. Jam du sitelojn da akvo oni elverŝis sur lin, sed ĝis nun li ne malebriiĝis.

Ha, mia Dio, mia Dio! Iru rapide en la straton, aŭ ne — kuru antaŭe en la ĉambron, vi aŭdas? Kaj alportu el tie la spadon kaj la novan ĉapelon. Nu, 

Mi ankaŭ, mi ankaŭ ... Permesu ankaŭ al mi, 

Ne, ne 

Ne grave, ne grave, mi nur tiel ... piedete, piedete mi kuros post la kaleŝo. Por mi sufiĉos, se mi nur iom tra fendeto, tra la pordo iom enrigardos, kiaj estas ĉe li tiuj manieroj...

Kuru tuj, prenu policanojn, kaj ĉiu el ili prenu ... Ha, kiel la spado elgratiĝis! La malbenita fikomercisto 

Ha, 

Mi estis tie ĉi proksime tuj post la pordego.

Nu, aŭskultu do, 

Tiel, kiel vi ordonis. La superpolicanon 

Kaj 

Kaj 

Ebria.

Kiel do vi tion ĉi permesis?

Dio tion scias. Hieraŭ ekster la urbo estis interbatiĝo. — Li tien veturis, por fari ordon, kaj li revenis ebria.

Nu, aŭdu do, vi faru jenon: la superpolicano 

Skatolo, nu ĝi estu skatolo. Diablo ĝin prenu! Kaj se oni demandos, kial ĉe la kadukulejo ne estas konstruita preĝejo, por kiu antaŭ kvin jaroj estis asignita sumo da mono, tiam oni ne forgesu diri, ke oni komencis ĝin konstrui, sed ĝi forbrulis. Pri tio ĉi mi ankaŭ raporton prezentis. Alie povas esti, ke iu, forgesinte sian devon, malsaĝe diros, ke oni ĝin eĉ ne komencis konstrui. Kaj oni diru al 

Kie do, kie do ili estas? Ha, mia Dio! ... 

Poste, poste, mia kara!

Poste? Jen novaĵo, poste! Mi ne volas poste ... Nur unu vorton: ĉu li estas kolonelo? Ha? 

Kion do fari, panjo? Tute egale, post du horoj ni ĉion sciiĝos.

Post du horoj! Mi dankas vin. Jen plezuriga respondo. Kiel ne venis al vi en la kapon diri, ke post monato oni povas sciiĝi ankoraŭ pli bone. 

Diablo prenu, mi tiel volas manĝi, kaj en la ventro estas tia krakado, kvazaŭ tuta regimento ekblovus trumpetojn. Nu, ni ne atingos la hejmon, tion mi vidas! Kion vi konsilos fari? Estas jam la dua monato de kiam ni elveturis el Peterburgo! Li tradandis en la vojo la monon, mia kara; nun li sidas kaj subtiris la voston kaj ne flamiĝas. Kaj estus sufiĉe, tute sufiĉe da mono por la vojaĝo; sed ne, vi vidas, oni devas en ĉiu urbo sin montri! 

Jen, prenu ĝin. 

Kial do mi ruliĝadus? Ĉu mi neniam vidis liton, efektive?

Vi mensogas, vi ruliĝadis; vi vidas, ĝi tuta estas malordigita!

Sed por kio mi ĝin bezonas? Ĉu mi ne scias, kio estas lito? Mi havas piedojn: mi povas stari. Por kio mi bezonas vian liton?

Rigardu, ĉu tie en la saketo ne troviĝas iom da tabako?

Nu, de kie do povus troviĝi tabako? Antaŭ tri tagoj vi la lastan elfumis.

Aŭskultu... he, 

Kion vi ordonas?

Vi iru tien.

Kien?

Malsupren, en la manĝejon... tie diru... ke oni donu al mi tagmanĝi.

Nu, ne, mi eĉ iri ne volas.

Kiel vi kuraĝas, malsaĝulo?

Nu tiel; tute egale, se mi eĉ iros, nenio el tio ĉi estos. La mastro diris, ke li plu ne donos tagmanĝi.

Kiel li povas permesi al si ne doni? Jen ankaŭ sensencaĵo!

Li ankoraŭ diras, mi iros al la urbestro; jam la trian semajnon via sinjoro monon ne pagas. Vi, li diras, kun via sinjoro, estas friponoj, kaj via sinjoro estas trompisto. Ni, li diras, ni vidis tiajn vagistojn kaj malnoblulojn.

Kaj vi, bruto, jam ĝojas, ke vi povas ĉion tion ĉi ripeti al mi.

Li diras: “Tiamaniere ĉiu alveturos, loĝos, faros ŝuldojn, kaj poste vi lin eĉ elpeli ne povos? Mi, — li diras, — ŝercojn ne faros, mi rekte iros kun plendo, por ke oni prenu lin en la policejon kaj tuj en la malliberejon.”

Nu, nu malsaĝulo, ĉesu! Iru, iru, diru al li. Tia kruda besto!

Jam pli bone mi vokos al vi la mastron mem.

Por kio do la mastron? Vi iru, mem diru.

Sed kredu al mi, sinjoro...

Nu, iru, diablo vin prenu! voku la mastron. 

Terure kiel mi volas manĝi! Mi faris malgrandan promenadon, mi pensis: eble pasos la apetito; — ne, la diablo prenu, ĝi ne pasas. Jes, se en Penzo mi ne estus diboĉinta, estus sufiĉe da mono por alveturi ĝis la hejmo. La infanteria kapitano forte min forkis: mirinde lerte li, kanajlo, manovras la kartojn. Ne pli ol kvaronon da horo li sidis — kaj li faris min tute nuda. Kaj tamen mi terure dezirus ekbatali kun li ankoraŭ unu fojon. Sed mi ne havis okazon. Kia abomena urbeto! En la fruktaj butikoj oni nenion donas kredite. Tio ĉi jam estas simple malnobla. 

La mastro ordonis demandi, kion vi deziras.

Bonan lagon, mia kara! Nu kiel, ĉu vi estas sana?

Dank’ al Dio.

Nu, kio, kiel estas ĉe vi en la hotelo, ĉu ĉio bone iras?

Jes, dank’ al Dio, ĉio iras bone,

Estas multe da traveturantoj?

Jes, sufiĉe.

Aŭdu, mia kara, oni tie ĝis nun ne alportas al mi la tagmanĝon, — mi petas, rapidigu, ke ili iom pli viglu, ĉar vidu, mi tuj post la tagmanĝo devas min okupi per io.

Sed la mastro diris, ke li plu ne donos. Eĉ jes, li hodiaŭ volis iri plendi al la urbestro.

Nu, kial jam plendi? Juĝu mem, mia kara, kiel do? Mi ja bezonas manĝi. Alie mi povas tute maldikiĝi. Mi tre volas manĝi: mi diras tion ĉi sen ŝerco.

Jes. Li diris: “Mi ne donos al li tagmanĝi, ĝis li pagos al mi por la antaŭa.” Simple tia estis lia respondo.

Sed vi prudentigu lin, konvinku lin.

Sed kion do diri al li?

Vi klarigu al li serioze, ke mi bezonas manĝi. La mono estas alia afero... Li pensas, ke se por li, malklerulo, ne estas malfeliĉo, se li unu tagon ne manĝos, tial ankaŭ por aliaj tio sama. Jen interese!

Se vi volas, mi diros.

Estas tamen malbone, se li absolute nenion donos manĝi. Mi tiel volas manĝi, kiel mi ankoraŭ neniam volis. Eble el la vestoj ion forkomerci? Vendi ekzemple la pantalonon? Ne, jam pli bone estas iom malsati, sed veni hejmen en Peterburga kostumo. Estas domaĝe, ke 

Nu, kio?

Oni alportas la tagmanĝon.

Oni portas! oni portas! oni portas!

La mastro donas jam la lastan fojon.

Nu, la mastro, la mastro... Mi ridas pri via mastro! Kio tie estas?

Supo kaj rostaĵo.

Kiel, nur du manĝoj?

Nur du.

Jen kia absurdo! Mi tion ĉi ne akceptas. Vi diru al li: kio tio ĉi efektive estas! ... Estas tro malmulte.

Ne, la mastro diras, ke estas ankoraŭ tro multe.

Kaj saŭco, kial ne estas?

Saŭcon ni ne havas.

Kial do vi ne havas? Mi mem vidis, pasante preter la kuirejo, tie multe estis kuirata. Kaj en la manĝoĉambro hodiaŭ matene du iaj mallongaj homoj manĝis salmon kaj ankoraŭ multe da alia.

Nu, cetere, ni havas kaj tamen ne havas.

Kiel vi ne havas?

Nu, simple, ni ne havas.

Kaj salmo, kaj fiŝo, kaj kotletoj?

Nu, ili estas por personoj pli gravaj.

Ha vi, malsaĝulo!

Jes.

Vi, porkido abomena ... Kial do ili manĝas kaj mi ne manĝas? Kial do, diablo vin prenu, mi ne povas ankaŭ? Ĉu ili ne estas tiaj samaj vojaĝantoj kiel mi?

Kompreneble, ne tiaj.

Kiaj do?

Ordinaraj, kiel oni devas! Ili — konata afero — ili pagas monon.

Mi kun vi, malsaĝulo, ne volas, paroli, 

Ni prenos. La mastro diris: “Se vi ne volas, oni ne bezonas.”

Nu, nu, nu ... lasu, malsaĝulo! Vi kutimis havi aferon kun aliaj: mi, mia kara, ne estas tiaspeca! Kun mi, mi ne konsilas... 

Kio do ĝi estas?

La diablo ĝin scias, kio ĝi estas, nur ne rostaĵo. Ĝi estas hakilo, rostita anstataŭ viando. 

Ne.

Kanajloj! Malnobluloj! Kaj eĉ nenia saŭco aŭ kukaĵo! Sentaŭguloj! Ili nur prirabas la vojaĝantojn.

Vere, kvazaŭ mi tute ne manĝus, mi nur ricevis pli grandan apetiton. Se mi havus kelke da kopekoj, mi sendus al la bazaro, por aĉeti almenaŭ paneton.

Tie alveturis ial la urbestro, li informiĝas kaj demandas pri vi.

Jen vi havas! Kia kanajlo estas la mastro, jam li plendis! Kio estos, se li efektive fortrenos min en la malliberejon? Nu, kion fari? Se en nobla maniero, mi eble senproteste ... ne, ne, mi ne volas. Tie en la urbo sin trenas oficiroj kaj popolamaso, kaj mi ĝuste tie faris al mi gravan mienon kaj palpebrumis kun ia filino de komercisto ... Ne, mi ne volas ... Kaj kion li pensas? Kiel li kuraĝas, efektive? Kio mi estas por li, ĉu komercisto aŭ metiisto? 

Mi havas la honoron saluti!

Bonan tagon.

Pardonu.

Ne malhelpas.

Kiel urbestro de la ĉi-tiea urbo mi havas la devon zorgi pri tio, ke al la traveturantoj kaj al ĉiuj noblaj homoj estu nenia premado.

Sed kion fari? ... Mi ne estas kulpa ... Mi vere ... mi pagos ... Oni sendos al mi el la vilaĝo. 

Pardonu, mi vere ne estas kulpa. En la bazaro ĉe mi la viando ĉiam estas bona. Alveturigas ĝin ĥolmogoraj komercistoj, homoj sobraj kaj de bona konduto. Mi jam ne scias, de kie li prenas tian. Kaj se io ne estas en ordo, tiam ... Permesu al mi proponi al vi transiĝi kun mi en alian loĝejon.

Ne, mi ne volas! Mi scias, kion signifas “en alian loĝejon”: tio estas — en malliberejon. Sed kian rajton vi havas? Sed kiel vi kuraĝas? Jen mi ... Mi servas en Peterburgo ... 

Ho, sankta mia Dio, kia kolero! Li ĉion eksciis, ĉion rakontis la malbenitaj komercistoj!

Sed venu vi eĉ kun via tuta helpantaro — mi ne iros. Mi skribos rekte al la ministro! 

Indulgu min, ne pereigu! edzino, malgrandaj infanoj ... ne malfeliĉigu homon.

Ne, mi ne volas. Jen ankoraŭ! Kio ĝi min interesas? Pro tio, ke vi havas edzinon kaj infanojn, mi devas iri en malliberejon, jen bele! 

Pro nesperteco, per Dio, pro nesperteco. Nesufiĉeco de la havo ... Mem volu juĝi: la ofica salajro ne sufiĉas eĉ por teo kaj sukero. Kaj se estis iaj subaĉetoj, kredu, ke nur la plej bagatelaj: io por la tablo aŭ por vesta garnituro. Kaj koncerne la suboficiran vidvinon, kiu okupas sin per komercado, kaj pri kiu oni diras, ke mi ŝin vergis, tio ĉi estas kalumnio, per Dio, kalumnio. Tion ĉi elpensis miaj malamikoj; ili estas tiaj homoj, ke ili estas pretaj fari atencon kontraŭ mia vivo.

Sed kio? ili min tute ne interesas ... 

Ho, rafinita peco! Jen, kien li ĵetis! Kian nebulon li ellasis! Orientiĝu, kiu volas! Oni ne scias eĉ de kia flanko aliri. Nu, sed mi jam provos, kiel ajn ĝi iros! Kio estos, tio estos, mi provos trafe-maltrafe. 

Donu, donu al mi prunte! Mi tuj kvitiĝos kun la mastro de la restoracio. Mi bezonus nur ĉirkaŭ ducent rublojn, aŭ povus esti, eĉ malpli.

Ĝuste ducent rubloj, vi eĉ ne bezonas kalkuli.

Mi humile vin dankas. Mi tuj sendos ĝin al vi el la vilaĝo... Mi ĉion faras subite ... Mi vidas, vi estas nobla homo. Nun estas alia afero.

Nu, dank’ al Dio! la monon li prenis. Ŝajnas al mi, ke la afero nun iros en ordo. Kaj mi lerte, anstataŭ ducent rubloj, enŝovis al li kvarcent.

He, 

Ne malhelpas, ni ankaŭ tiel povas stari.

Estu afablaj, sidiĝu. Mi vidas nun perfekte la senkaŝecon de via karaktero kaj vian bonkorecon; kaj antaŭe, mi konfesas, mi jam pensis, ke vi venis por min... 

Oni devas esti pli kuraĝa. Li volas, ke oni vidu en li inkogniton. Bone, ni ankaŭ ŝajnigu nin malsaĝaj: ni ŝajnigu, kvazaŭ ni tute ne scias, kia homo li estas. 

Mi mem ankaŭ estas tre ĝoja. Sen vi mi konfesas, mi longe tie ĉi sidus: mi tute ne sciis, per kio pagi.

Jes, rakontu! ne sciis, per kio pagi! 

Mi veturas en la 

En la 

Ne, la patro min postulas. La maljunulo ekkoleris, ke mi ĝis nun nenion atingis per mia servado en Peterburgo. Li pensas, ke jen apenaŭ vi alveturis, oni tuj donas al vi la Vladimiran ordenon en la butontruon. Ne, mi sendus lin mem puŝiĝadi en la kancelario.

Mi petas rigardi, kiajn kuglojn li fandas! Eĉ la maljunan patron altrenis! 

Vere, mi ne scias. Mia patro, la maljuna tedulo, estas ja obstina kaj malsaĝa, kiel trabo. Mi rekte diros al li: kiel vi volas, sed mi ne povas vivi sen Peterburgo. Kial do, efektive, mi devas pereigi mian vivon kun kampuloj? Nun la bezonoj estas aliaj; mia animo avidas klerecon.

Bravege li ligis la fadenon! Mensogas, mensogas — kaj nenie ĝi ŝiriĝas! Kaj ja tia seneksteraĵa, malalta, ŝajnas, ke per la ungo oni povus lin dispremi. Tamen atendu! Vi elbabilos. Mi jam devigos vin rakonti pli multe! 

Abomena ĉambro, kaj cimoj tiaj, kiajn mi nenie vidis: ili mordas kiel hundoj.

Nu, rigardu, tia klera gasto, kaj li suferas de kiu? de iaj sentaŭgaj cimoj, kiuj eĉ naskiĝi en la mondon ne devus! Ŝajnas al mi, ke estas eĉ mallume en tiu ĉi ĉambro?

Jes, tute mallume. La mastro faris al si la kutimon ne doni kandelojn. Iafoje oni volas ion fari, iom legi, aŭ venas la fantazio ion verki — mi ne povas: estas mallume, mallume.

Ĉu mi devas kuraĝi vin peti ... sed ne, mi ne estas inda.

Kion do?

Ne, ne! mi ne estas inda, ne inda!

Sed kion do?

Mi kuraĝus ... Ĉe mi en la domo estas por vi bela ĉambro, luma, trankvila ... Sed ne, mi sentas mem, ĝi estus jam tro granda honoro ... Ne koleru — per Dio, nur pro simpleco de mia koro mi tion ĉi proponis.

Kontraŭe, mi konsentas, mi akceptas kun plezuro. Al mi estas multe pli agrable en privata domo, ol en tiu ĉi drinkejo.

Kaj mi, ha kiel mi estos ĝoja! Kaj kiel forte nun ĝojiĝos mia edzino! Mi jam havas tian karakteron: gastameco de la plej frua infaneco, precipe se la gasto estas klera homo. Ne pensu, ke mi eble diras tion ĉi pro flatado; ne, mi havas tiun ĉi malvirton, mi esprimas min el la profundeco de mia koro.

Mi humile vin dankas. Mi mem ankaŭ — mi ne amas homojn duvizaĝajn. Al mi tre plaĉas via senkaŝeco kaj bonkoreco, kaj mi, mi konfesas, nenion pli postulus, krom ke oni montru al mi sindonecon kaj estimon, estimon kaj sindonecon.

Sinjoro min vokis?

Jes; donu la kalkulon.

Mi jam antaŭ nelonge donis al vi la duan kalkulon.

Mi jam ne memoras viajn malsaĝajn kalkulojn. Diru, kiom tie estas?

La unuan tagon vi afable postulis tagmanĝon, la duan tagon vi manĝetis nur salmon kaj poste vi ĉion prenadis jam kredite.

Malsaĝulo! ankoraŭ komencis elkalkuladi. Sume kiom mi ŝuldas?

Sed vi havu la bonecon ne zorgi, li atendos. 

Efektive, tio ĉi ankaŭ estas vera. 

Ĉu vi ne deziros trarigardi nun kelkajn instituciojn en nia urbo, nome la filantropiajn kaj aliajn?

Kaj kio tie estas?

Nu, simple, rigardu, kia ĉe ni estas la irado de la aferoj ... Kia ordo ...

Kun granda plezuro, mi estas preta. 

Ankaŭ, se estas via deziro, de tie en la distriktan lernejon, rigardi la ordon, en kiu ĉe ni estas instruataj la sciencoj.

Mi konsentas, mi konsentas.

Poste, se vi deziras, vi vizitos la punlaborejon kaj la urbajn malliberejojn — vi rigardos, kiel ĉe ni oni tenas la krimulojn.

Sed por kio do la malliberejojn? Jam pli bone ni rigardos la instituciojn filantropiajn.

Kiel vi deziras. Kiel vi intencas, ĉu en via kaleŝo aŭ kune kun mi en droŝko?

Nu, mi preferas veturi kun vi en droŝko.

Nu, 

Ne malhelpas. Mi iros simple.

Aŭdu: vi ekkuru, sed rapide, per ĉiuj fortoj, kaj forportu du skribetojn: unu — en la kadukulejon, al 

Sed por kio? ... Cetere, tie ĉi estas inko, nur paperon ... mi ne scias ... Eble sur tiu ĉi kalkulo?

Mi tie ĉi skribos 

Ha, ĉu vi ne kontuziĝis ie?

Nenio, nenio, tute sen ia kontuzo, nur sur la nazo malgranda bataĵo! Mi kuros al 

Nenio grava, sinjoro. Mi petas vin humile, havu la bonecon! Kaj al via servanto mi diros, ke li transportu la valizon. 

Nu, jen ni jam tutan horon atendas ... Kaj en ĉio vi estas kulpa kun via malsaĝa ornamiĝado: jam tute vestita, tamen ne! Ŝi devas ankoraŭ fosadi ... Mi ne devus ŝin tute aŭskulti. Kia ĉagreno! Kvazaŭ intence neniu sin montras! Kvazaŭ ĉiuj formortis!

Sed mi petas vin, panjo, post du minutoj ni ĉion ekscios. Baldaŭ jam 

Kie iras? Vi ĉiam havas iajn fantaziojn. Nu jes, iu iras. Kiu do iras? De malgranda kresko ... en frako ... Kiu do li estas? Ha? Tamen kia ĉagreno! Kiu do li povas esti?

Ĝi estas? 

Kia 

Kredu al mi, panjo, ĝi estas 

Nu jen, intence, nur por disputi. Mi diras al vi, ke ne 

Nu kio, nu kio, panjo? Vi vidas, ke 

Nu jes, 

Nu, diru, mi vin petas: nu, ĉu vi ne hontas? Vin solan mi fidis, kiel honestan homon: ĉiuj subite elkuris, kaj vi ankaŭ kuris post ili! kaj jen mi de neniu ĝis nun povas ricevi ian klarigon! ĉu vi ne hontas? Mi baptis ĉe vi vian Johaĉjon kaj Elinjon, kaj vi — jen kiel vi agas kun mi.

Per Dio, mia baptanino, mi tiel kuris, por esprimi al vi mian respekton, ke mi ne povas retrovi la spiron. Mian respekton al vi, 

Bonan tagon, 

Nu, kio? Nu, rakontu: kio kaj kiel tie estas?

Nu, sed kiu li estas? generalo?

Ne, ne generalo, sed ne malpli valoras ol generalo; tia klereco kaj gravaj manieroj.

Ha, sekve li estas tiu sama, pri kiu oni skribis al mia edzo?

Tute tiu sama. Mi la unua ĝin malkovris kune kun 

Nu rakontu: kio kaj kiel?

Jes, dank’ al Dio, ĉio estas en bona ordo. Komence li akceptis Antonon 

Sed vi kial bezonas timi? Vi ja ne servas.

Sed ial tiel, vi scias, kiam grandsinjoro parolas, oni sentas timon.

Nu kio do ... Ĝi tamen ĉio estas sensencaĵo. Rakontu: kia li estas? Ĉu li estas maljuna aŭ juna?

Juna, juna homo, de ĉirkaŭ dudek-tri jaroj; kaj li parolas tute kiel maljunulo. “Bone, — li diras, — mi veturos tien, mi veturos ankaŭ tien ...” 

Kaj lia eksteraĵo kia estas? Ĉu li estas blondulo aŭ brunulo?

Ne, pli kaŝtanhara, kaj la okuloj estas tiel vivaj kiel bestetoj, tiel ke ili eĉ tute vin konfuzas.

Kion li tie skribas al mi per la papereto? 

Ha, vidu, 

Ha, jes, efektive. 

Aŭdu: kuru al la komercisto 

Nu, 

Iru, iru! mi vin ne tenas.

Nu, Manjo, ni devas nun okupi nin per la tualeto. Li estas ĉefurba subjekto. Dio gardu, ke li ion ne moku. Por vi estas plej konvene surmeti vian bluan veston kun la malgrandaj falbaloj.

Fi, panjo, la blua! Ĝi tute al mi ne plaĉas; kaj fraŭlino 

La florkoloran! ... Estas certe, ke vi diras nur por fari spite. Ĝi estos por vi multe pli bona, ĉar mi volas surmeti la pajlokoloran; mi tre amus la pajlokoloran.

Ha, panjo, por vi pajlokolora ne estas alkonvena!

Por mi pajlokolora ne estas alkonvena?

Ne estas; mi vetas, kion vi volas, ke ne estas: por tio estas necese, ke la okuloj estu tute mallumaj.

Jen bone! kaj ĉu miaj okuloj ne estas mallumaj? plej mallumaj ili estas. Kian sensencaĵon ŝi parolas! Kiel do ili estas ne mallumaj, se mi sortodivenas por mi ĉiam per trefa damo?

Ha, panjo, vi estas pli ĝuste kera damo.

Absurdo, plena absurdo! Mi neniam estis kera damo. 

Kion mi devas porti?

Ĉi tien, onkleto, ĉi tien.

Atendu, lasu min antaŭe iom ripozi. Ho ve, malfacila vivo! Kiam la ventro estas malplena, tiam ĉia portaĵo ŝajnas peza.

Kio, onkleto, diru: ĉu la generalo baldaŭ venos?

Kia generalo?

Nu, via sinjoro.

La sinjoro? sed kia generalo li estas?

Ĉu ne generalo?

Generalo, sed de la alia flanko.

Kio do? ĉu ĝi estas pli aŭ malpli ol efektiva generalo?

Pli.

Ha, vidu! ne senkaŭze oni faris ĉe ni tian tumulton.

Aŭdu, mia kara: mi vidas, ke vi estas lerta knabo, — pretigu do tie ion por manĝi!

Por vi, onkleto, ankoraŭ nenio estas preta. Simplan manĝon vi ja ne manĝos, sed jen kiam via sinjoro sidiĝos al la tablo, tiam oni ankaŭ por vi donos tiun saman manĝon.

Nu, kaj de simplaj manĝoj kion vi havas?

Brasikaĵon, kaĉon kaj kukojn.

Donu ilin, la brasikaĵon, kaĉon kaj kukojn! Ne malhelpas, ni ĉion manĝos. Nu, ni portu la valizon! Diru, ĉu tie alia eliro ekzistas?

Ekzistas. 

Bonaj institucioj. Al mi plaĉas, ke ĉe vi oni montras al la traveturantoj ĉion en la urbo. En aliaj urboj oni nenion al mi montris.

En aliaj urboj, mi kuraĝas raporti al vi, la urbestroj kaj oficistoj zorgas pli pri sia propra utilo, por tiel diri; kaj ĉi tie, ni povas diri, ne ekzistas alia celado krom tio, ke per bonordo kaj zorgemeco ni meritu la atenton de la supra estraro.

La matenmanĝo estis tre bona; mi manĝis satege. Ĉu ĉiutage vi havas tian matenmanĝon?

Intence por tia agrabla gasto.

Mi amas bone manĝi. Oni ja por tio vivas, ke oni deŝiru por si la florojn de la plezuro. Kia estis la nomo de tiu fiŝo?

Laberdano, sinjoro.

Tre bongusta. Kie do ni matenmanĝis? Ŝajnas al mi, ke en la malsanulejo?

Tute vere, en la kadukulejo.

Mi memoras, mi memoras, tie staris litoj. Kaj la malsanuloj saniĝis? Ŝajnas al mi, ke estas tie ne multe da ili.

Restas ĉirkaŭ dek personoj, ne pli; la ceteraj ĉiuj saniĝis. Estas jam tiel aranĝite, tia ordo. De tiu tempo, kiam mi fariĝis estro, — ĝi eble ŝajnos al vi eĉ nekredebla, — ĉiuj saniĝas kiel muŝoj. Apenaŭ la malsanulo eniris en la malsanulejon, li estas jam sana; kaj ne tiom dank’ al medikamentoj, kiom dank’ al honesteco kaj ordo.

Kiel ajn kaprompaj estas, mi kuraĝas raporti, la devoj de urbestro! Tiom da diversaj klopodoj sole pri la pureco, riparado, rebonigado ... Per unu vorto, la plej saĝa homo estus en granda embaraso, — sed, dank’ al Dio, ĉio iras en bona ordo. Alia urbestro, kompreneble, zorgus pri siaj profitoj; sed kredu al mi, eĉ kiam mi kuŝiĝas dormi, mi ĉiam pensas: Dio, mia Sinjoro, kiel aranĝi tiamaniere, ke la estraro vidu mian fervoron kaj estu kontenta? ... Ĉu ĝi rekompencos aŭ ne, — tio ĉi kompreneble dependas de ĝia volo, sed mi almenaŭ estos trankvila en mia koro. Kiam en la urbo ĉio estas en ordo, la stratoj estas balaitaj, la arestitoj estas bone zorgataj, da ebriuloj estas malmulte ... kion do mi pli bezonas? Per Dio, eĉ honorojn neniajn mi volas. Kompreneble, ili estas allogaj sed en komparo kun virto ĉio estas polvo kaj vantaĵo.

Vidu la sentaŭgulon, kiel elokvente li pentras! Donis ja al li Dio tian talenton!

Ĝi estas vera. Mi konfesas, mi mem amas iafoje filozofii: iafoje per prozo, kaj alian fojon eĉ versetoj elsaltas.

Ĝuste, tute ĝuste, 

Diru, mi petas, ĉu ne ekzistas ĉe vi iaj amuzoj, societoj, kie oni povus ekzemple iom ludi kartojn?

Ehe, mi scias, mia kara, kien vi celas! 

Kaj de mi li, malnoblulo, elpoentis hieraŭ cent rublojn.

Ni preferas uzi tiun tempon por utilo de la regno.

Nu, ne, vi tamen senkaŭze ... Ĉio dependas de la flanko, de kiu oni rigardas la aferojn. Se vi ekzemple faras ĉeson tiam, kiam oni devas fleksi de tri anguloj ... nu, tiam, kompreneble ... Ne, ne diru; iafoje estas tre alloge iom ludi.

Mi kuraĝas prezenti mian familion: mia edzino kaj mia filino.

Kiel feliĉa mi estas, sinjorino, ke mi havas, por tiel diri, plezuron vidi vin.

Al ni estas ankoraŭ pli agrable vidi tian personon.

Kion vi diras, sinjorino! Tute kontraŭe: al mi estas ankoraŭ pli agrable.

Ho, ne! vi afable tion ĉi diras pro komplimento. Mi petas humile, volu sidiĝi.

Apud vi stari jam estas feliĉo; cetere, se vi tion ĉi nepre deziras, ni sidiĝos. Kiel mi estas feliĉa, ke mi fine sidas apud vi.

Ho ne, sinjoro, mi neniel kuraĝas rilatigi al mi... Mi pensas, post la ĉefurbo la vojaĝado aperis al vi tre malagrabla.

Ekstreme malagrabla. Kutimi vivi, 

Efektive, kiel malagrable devas esti al vi.

Cetere, sinjorino, en tiu ĉi minuto estas al mi tre agrable.

Ne eble! Vi faras al mi multe da honoro. Mi tion ĉi ne meritas.

Kial do vi ne meritas? Vi, sinjorino, meritas.

Mi loĝas en vilaĝo ...

Jes, cetere vilaĝo havas ankaŭ siajn montetojn, riveretojn ... Nu, kompreneble, kiu komparos ĝin kun Peterburgo! Ha, Peterburgo! Kia vivo, kredu al mi! Vi eble pensas, ke mi tie nur transskribas paperojn? ne, la sekciestro estas amika al mi. Ofte li ekfrapas min sur la ŝultron: “Venu, mia kara, al mi tagmanĝi!” Mi nur por du minutoj eniras en la departementon, nur por diri: tio ĉi devas esti tiel, tio devas esti tiel, kaj tie jam estas oficisto por la skribado, tia rato, tuj komencas per sia plumo “tr ... tr ...” kaj skribas kaj skribas. Oni volis eĉ fari min kolegia asesoro, sed mi diris al mi, por kio mi tion ĉi bezonas? Kaj la pordisto kuras post mi sur la ŝtuparo kun broso: “Permesu, 

La rango estas tia, ke ni povas ankoraŭ stari.

Ni staros.

Ne faru al vi afable zorgojn!

Sen ceremonioj, mi petas vin, sidiĝu. 

Kiel interese!

Mi estas konata kun beletaj aktorinoj. Mi ja ankaŭ verkas diversajn vodeviletojn ... Literatorojn mi ofte vidas. 

Sekve vi ankaŭ verkas? Kiel agrable kredeble estas al verkisto! Vi certe ankaŭ publikigas en la revuoj?

Jes, mi ankaŭ en la revuoj publikigas. Ekzistas cetere multe da miaj verkoj: “Edziĝo de Figaro”, “Roberto-Diablo”, “Norma”. Mi eĉ la nomojn jam ne memoras. Kaj ĉio okaze: mi ne volis verki, sed la teatra direkcio diras: “Ni petas vin, amiko, verku ion.” Kaj mi pensas al mi: “Bone, mi faros al vi la komplezon, mia kara.” Kaj tuj, ŝajnas al mi, ke en unu vespero, mi ĉion verkis, ĉiujn mirigis. Mi havas eksterordinaran facilecon de pensado. Ĉion, kio estis sub la nomo de barono 

Kion mi aŭdas! Sekve barono 

Kompreneble, al ili ĉiuj mi korektas la artikolojn. La eldonisto 

Certe ankaŭ “

Jes, ĝi estas mia verko.

Mi tuj divenis.

Ha, panjo, tie estas skribite, ke ĝi estas la verko de sinjoro 

Nu, jen vi havas: mi sciis, ke ankaŭ tie ĉi vi disputos.

Ha, jes, estas vere: ĝi efektive estas de 

Nu, certe mi legis la vian, kiel bone skribita!

Mi konfesas, mi ekzistas per literaturo. Mia domo estas la unua en Peterburgo. Tiel oni ĝin jam konas: domo de 

Mi pensas, kun kia gusto kaj belegeco oni tie kredeble donas balojn!

Nu, eĉ ne parolu. Sur la tablo ekzemple vi vidos akvomelonon, — ĝi kostas sepcent rublojn. La supo en la vazo rekte venis per ŝipo el Parizo; kiam oni levas la kovrilon, leviĝas vaporo, similan al kiu oni ne povas trovi en la naturo. Mi estas ĉiutage en baloj. Tie ni jam havas eĉ nian propran kartan kompanion: la ministro de la Aferoj Eksterlandaj, la franca ambasadoro, la ambasadoroj angla kaj germana kaj mi. Kaj ni tiel laciĝas de la ludado, kiel vi ne povas prezenti al vi. Kiam mi suprenkuras per la ŝtuparo al mi en la kvaran etaĝon, mi diras nur al la kuiristino: “Prenu, Maŭrinjo, la superveston ...” Ha, kion mi babilas, — mi tute forgesis, ke mi loĝas en la beletaĝo. Mi havas unu ŝtuparon ... Kaj interese estas enrigardi en mian antaŭĉambron, kiam mi ankoraŭ ne vekiĝis: grafoj kaj princoj tie sin puŝas kaj zumas, kiel burdoj, oni nur aŭdas “ĵ ... ĵ ... ĵ ...” Iafoje vi tie trovos ankaŭ ministron ... 

Ha, 

Kio estas?

Ha, 

Mi nenion komprenas, ĉio estas sensencaĵo.

Ripozi? Sensencaĵo! Bone, mi estas preta ripozi. Via matenmanĝo, sinjoroj, estas bona ... mi estas kontenta. 

Jen tio ĉi, 

Mi pensas, ke li estas preskaŭ generalo.

Kaj mi pensas, ke generalo ne povas havi eĉ la plej malgrandan komparon kun li; kaj se li estas generalo, tiam li certe estas la plej granda, generalisimo. Vi aŭdis, kiel li dispremis la regnan konsilantaron? Ni iru, ni rakontu plej rapide al 

Adiaŭ, kara sinjorino! 

Estas vere terure; kaj kial — mi eĉ mem ne scias. Kaj ni eĉ ne estas en uniformoj. Nu, kio estos, se li, leviĝinte de la dormado, forkurigos raporton al Peterburgo? 

Ha, kiel agrabla!

Ha, kia ĉarmulo!

Sed kia delikata sintenado! Oni tuj povas vidi, ke li estas ĉefurba peco; la manieroj kaj ĉio estas tiaj ... Ha, kiel bone! Mi terure amas tiajn junajn homojn! Mi estis tute ravita. Tamen mi tre plaĉis al li: mi rimarkis — li ĉiam ĵetadis rigardon sur min.

Ha, panjo, min li rigardadis!

Mi petas vin, iru for kun via absurdaĵo! ĝi tie ĉi estas tute ne ĝustaloka.

Ne, panjo, kredu al mi.

Nu, jen! Dio ŝin gardu, ke ŝi ne restu iam sen disputado! Ŝi ne povas, absolute ne povas! Kiel venus al li en la kapon rigardi vin? Kaj por kio li vin rigardus?

Kredu al mi, panjo, li ĉiam rigardadis. Kaj kiam li komencis paroli pri literaturo, li min ekrigardis, kaj poste, kiam li rakontis, kiel li ludas kartojn kun la ambasadoroj, li ankaŭ tiam min ekrigardis.

Nu, povas esti, ke ian unu fojon, kaj eĉ tion nur simple, nur por ne ofendi vin. “Ha, — li diris al si, — mi faros al ŝi la plezuron, mi ankaŭ al ŝi ĵetos unu rigardon!”

Ŝŝ ... ŝŝ ...

Kio estas?

Mi jam eĉ bedaŭras, ke mi lin drinkigis. Nu, kio estos, se almenaŭ unu duono de tio, kion li parolis, estas vero? 

Kaj mi sentis absolute nenian timon; mi simple vidis en li homon kleran, grandmondan, homon de pli alta tono, kaj pri liaj rangoj mi tute ne zorgas.

Nu, vi ja estas ... virinoj! Ĉio estas finita, tiu ĉi sola vorto sufiĉas. Por vi ĉio estas bagateloj! Subite vi elĵetas ian vorton nek al teksto nek al preteksto. Vin oni iom vergos, kaj ĉio finiĝos kaj la edzon oni tiel regalos, ke ne restos de li eĉ postesigno. Vi, mia koro, tenis vin kun li tiel libere, kvazaŭ li estus ia 

Pri tio ĉi mi jam konsilas al vi ne maltrankviliĝi. Ni ion scias ... 

Nu, kion oni povas kun vi paroli! Kia okazo efektive! Ĝis nun mi ne povas trankviliĝi de timo. 

Venu ĉi tien, mia kara!

Ŝŝ! ... kio? kio? dormas?

Ankoraŭ ne, li iom sin eltiras.

Aŭskultu, kiel oni vin nomas?

Sufiĉe, sufiĉe! 

Oni donis manĝi, mi dankas humile; bone manĝi.

Nu, kiel, diru al mi: al via sinjoro. mi pensas, veturas tro multe da grafoj kaj princoj?

Kion diri? Se oni nun donis al mi bone manĝi, sekve poste oni ankoraŭ pli bone donos. 

Karulo mia, 

Kaj kiel, diru, 

Sed ĉesu do, mi petas! Per tiaj senenhavaj paroloj vi nur malhelpas min. Nu, kiel, mia amiko?

Kaj kian rangon havas via sinjoro?

Rangon, — kompreneble kian.

Ha. mia Dio. vi ne ĉesas kun viaj malsaĝaj demandoj! vi ne lasas eĉ unu vorton paroli pri afero pli grava. Nu kiel, mia amiko, kia estas via sinjoro? severa? amas insulti aŭ ne?

Jes, li amas ordon. Li ne indulgas, se io estas ne en ordo.

Kaj al mi tre plaĉas via vizaĝo. Amiko, vi certe estas bona homo. Nu, kiel ...

Aŭskultu, 

Ĉesu do, mi petas, vi, klakistinoj! Tie ĉi estas afero grava: afero pri homa vivo ... 

Mi humile vin dankas, sinjoro! Dio donu al vi plenan sanecon! vi helpis malriĉan homon.

Bone, bone, mi mem ankaŭ ĝojas. Kaj kiel, mia amiko ...

Aŭskultu, 

Sed haltu, lasu min! ... 

Li amas, laŭ la cirkonstancoj, kiel venas la okazoj. Plej multe li amas, ke oni lin bone akceptu, ke la regalado estu bona.

Bona?

Jes, bona. Jen ekzemple eĉ pri mi, kvankam mi estas simple lia servanto, li tamen ankaŭ rigardas, ke ankaŭ al mi estu bone. Per Dio! Ofte, kiam ni ie gastas, li demandas min: “kiel, 

Bone, bone, prave vi parolas. Antaŭe mi donis al vi por teo, nun prenu ankoraŭ, krom tio, por krakenoj.

Por kio vi estas tiel favora al mi? 

Venu, 

Ŝŝ! 

Ni iru, Manjo! mi diros al vi kion mi rimarkis ĉe la gasto kaj pri kio nur ni ambaŭ povas paroli.

Ho, ili jam tie parolos! Mi pensas: se oni nur volus iri kaj aŭdi, oni poste ŝtopus al si la orelojn. 

Ŝŝ! he, kiel la kurbakruraj ursoj frapas per siaj botoj! Ili paŝas tiel brue, kvazaŭ iu deĵetadus kvardek pundojn de veturigilo! Kie la diablo vin pelas?

Mi estis laŭ ordono...

Ŝŝ! 

Pro Dio, sinjoroj, pli rapide faru rondon kaj observu pli da ordo! Ni ne devas malplaĉi al li: li veturas en la palacon, li komandas nepre laŭ milita maniero! Vi, 

Kiel vi volas, 

Kaj kion nome?

Nu, oni scias, kion.

Ŝovi en la manon?

Nu jes, ekzemple ŝovi en la manon.

Estas danĝere, diablo ĝin prenu! Li faros krion: li ja estas regna homo. Sed eble en formo de donaco de la flanko de la nobelaro por ia monumento.

Aŭ diri ekzemple: “Jen per la poŝto alvenis mono, pri kiu oni ne scias, al kiu ĝi apartenas.”

Atentu, ke li per la poŝto ne forsendu vin ien malproksimen. Aŭskultu: ĉi tiuj aferoj ne tiamaniere estas farataj en bonorda regno. Kial ni tie ĉi estas kvazaŭ tuta eskadrono? Prezenti sin oni devas unuope, kaj sen atestantoj fari ... nu, kion oni bezonas, — ke eĉ la oreloj ne aŭdu! Jen tiel oni faras en societo bonorda! Nu, jen vi, 

Jam pli bone komencu vi! En via institucio la eminenta vizitanto manĝetis panon.

Pli bone estos, se tion faros 

Mi ne povas, mi ne povas, sinjoroj! Mi konfesas, mi estas tiel edukita, ke kiam ekparolas kun mi persono, kiu havas rangon per unu grado pli altan, mia animo tuj forkuras kaj mia lango engluiĝas en koton. Ne, sinjoroj, liberigu min, mi petas, liberigu min!

Nu, 

Nu, nu! Cicerono! Vidu, kion ili elpensis! Se mi ian fojon entuziasmiĝas, parolante pri dorna hundaro aŭ pri ĉashundo...

Ne, vi ne sole pri hundoj, vi ankaŭ pri la turo de Babelo bonege parolas ... Ne, 

Lasu min trankvila, sinjoroj. 

Oj, 

Lasu, sinjoroj, ke mi ne mortu sen pentofaro, — vi tute min kunepremis!

Ŝajnas al mi, ke mi diligente ronkis. Kie ili prenis tiajn matracojn kaj kusenegojn? Mi eĉ ekŝvitis. Ŝajnas al mi, ke ili hieraŭ ion subŝovis al mi ĉe la matenmanĝo, en la kapo ĝis nun io frapas. Mi vidas, ke tie ĉi oni povas agrable pasigi la tempon. Mi amas gastamecon, kaj mi konfesas, al mi pli plaĉas, ke oni estas kompleza por mi el la pura koro kaj ne pro intereso. Kaj la filino de la urbestro estas tute ne malbela, kaj ankaŭ la patrino estas tia, ke oni povus ankoraŭ ... Ne, mi ne scias, sed al mi efektive plaĉas lia vivo.

Dio, mia Dio! elportu min feliĉe; miaj genuoj tute fleksiĝas. 

Mi petas, sidiĝu. Vi do tie ĉi estas juĝisto?

De la jaro 1816 mi estis elektita por tri jaroj laŭ la volo de la nobelaro kaj mi daŭrigas mian oficon ĝis la nuna tempo.

Estas tamen profita afero esti juĝisto?

Por tri trijaraj serioj mi estas rekomendita por la ordeno de Vladimiro de kvara grado pro aprobo de la estraro. 

Ha, al mi plaĉas Vladimiro. Jen Anno de la tria grado jam ne tiel plaĉas al mi.

Mia Dio! mi ne scias, kie mi sidas! Kvazaŭ brulantaj karboj estas sub mi.

Kion vi tie havas en la mano?

Nenion, sinjoro.

Kiel nenion? Mi vidas, ke mono elfalis el via mano.

Tute ne, sinjoro! 

Jes, ĝi estas mono.

Nu, ĉio estas finita, — mi pereis.

Ĉu vi scias? donu ĝin al mi prunte.

Certe, certe ... kun granda plezuro. 

Vidu, mi en la vojo tro multe elspezis: tio kaj alio ... Cetere, mi el la bieno tuj resendos al vi la monon.

Ha, mi petas vin, kion vi diras! Jam sen tio ĝi estas tia honoro ... Kompreneble, per mia malforta povo, per diligenteco kaj fervoro rilate la estraron ... mi penos meriti ... 

Kian ordonon?

Mi volis diri, ĉu vi ne donos ian ordonon al la ĉi tiea distrikta juĝejo?

Por kio do? Mi ja nun ĝin tute ne bezonas; ne, nenion. Mi profunde vin dankas.

Nu, la urbo estas nia!

La juĝisto estas bona homo!

Mi havas la honoron min prezenti: poŝtestro, kortega konsilanto 

Ha, mi vin petas! Mi tre amas agrablan societon. Sidiĝu. Vi ja ĉiam tie ĉi loĝas?

Tute vere.

Al mi plaĉas la ĉi tiea urbeto. Kompreneble, ĝi ne estas tre multehoma — sed tio ĉi ne estas grava. Ĝi ja ne estas ĉefurbo. Ĉu ne vere, ĝi ja ne estas ĉefurbo?

Absolute vere.

Nur en la ĉefurbo ekzistas ja bon-tono kaj ne ekzistas provincaj anseroj. Kia estas via opinio, ĉu ne vere?

Tute vere. 

Kaj tamen ja konfesu, oni ja ankaŭ en malgranda urbeto povas pasigi la vivon feliĉe?

Tute vere.

Laŭ mia opinio, kion oni bezonas? Ni bezonas nur, ke oni nin estimu, sincere amu, — ĉu ne vere?

Tute ĝuste.

Mi konfesas, mi ĝojas, ke vi havas tian saman opinion, kiel mi. Oni, kompreneble, nomos min stranga, sed mi havas tian karakteron. 

Kial do ne? Mi rigardos ĝin kiel la plej grandan feliĉon. Jen, mi petas. El la tuta koro mi estas preta servi al vi.

Mi vin tre dankas. Kaj mi, mi konfesas, terure ne amas rifuzi al mi ion en la vojaĝo; kaj eĉ por kio tion fari? Ĉu ne vere?

Tute ĝuste. 

Ne, nenion.

La poŝtestro, ŝajnas al mi, estas ankaŭ tre bona homo; almenaŭ komplezema li estas. Mi amas tiajn homojn.

Mi havas la honoron min prezenti: inspektoro de lernejoj, titola konsilanto 

Ha, mi petas! Sidiĝu, sidiĝu! Ĉu vi ne deziras cigaredon? 

Jen vi havas! Tion ĉi mi jam tute ne atendis. Ĉu preni aŭ ne preni?

Prenu, prenu; ĝi estas bona cigaredo. Kompreneble, ne tia kiel en Peterburgo. Tie, mia sinjoro, mi fumadis cigaredojn po dudek-kvin rubloj por cento — oni poste simple kisas al si la manon, kiam oni ĝin elfumis. Jen estas fajro, ekfumu. 

Sed ne de tiu ĉi fino!

La diablo ĉion prenu! pereigis la malbenita timemeco!

Mi vidas, vi ne estas amanto de cigaredoj. Kaj mi konfesas, ili estas mia malforta flanko. Jen ankaŭ rilate la virinan sekson, mi neniel povas esti indiferenta. Kiel vi? Kiaj pli plaĉas al vi — brunulinoj aŭ blondulinoj?

Ne, diru malkaŝe: brunulinoj aŭ blondulinoj?

Mi ne kuraĝas scii.

Ne, ne, ne elturnu vin! Mi volas nepre ekscii vian guston.

Mi kuraĝas raporti ... 

Ha, ha! Vi ne volas diri. Certe jam ia brunulino enbatis al vi najleton. Konfesu, ŝi enbatis?

Ha, ha? Vi ruĝiĝis! Vi vidas, vi vidas! Kial do vi ne parolas?

Mi timiĝis. Via 

Vi timiĝis? En miaj okuloj efektive estas io, kio inspiras senkuraĝecon. Almenaŭ mi scias, ke neniu virino povas ilin elteni, ĉu ne vere?

Tute vere.

Jen stranga okazo min trafis: en la vojo mi elspezis mian tutan monon. Ĉu vi ne povas doni al mi prunte tricent rublojn?

Nun estos bela afero, se mi ne havas! Estas, estas! 

Mi dankas vin humile.

Mi ne kuraĝas plu tedi per mia alestado.

Adiaŭ.

Nu, dank’ al Dio! Eble li ne enrigardos en la klasojn.

Mi havas la honoron min prezenti: kuratoro de kadukulejoj, kortega konsilanto 

Bonan tagon, mi petas vin, volu sidiĝi.

Mi havis la honoron akompani vin kaj akcepti vin persone en la kadukulejoj konfiditaj al mia administrado.

Ha, jes! mi memoras. Vi tre bone nin regalis per matenmanĝo.

Mi ĉiam estas preta fervori en servado al la patrujo.

Mi konfesas, ke ĝi estas mia malforta flanko, — mi amas bonan kuirejon. Diru, mi petas, ŝajnas al mi, kvazaŭ hieraŭ vi estis de iom pli malalta kresko, ĉu ne vere?

Tre povas esti. 

Kion mi aŭdas! kaj mi neniel pensus, ke tiel estas.

Jen ankaŭ la inspektoro de la ĉi tiea lernejo ... Mi ne scias, kiel la estraro povis konfidi al li tian oficon: li estas pli malbona ol jakobeno, kaj li inspiras al la junularo tiajn malbontendencajn regulojn, ke estas eĉ malfacile tion ĉi esprimi. Ĉu vi ne ordonos, mi ĉion tion ĉi raportos pli bone sur papero?

Bone, vi povas raporti eĉ sur papero. Al mi estos tre agrable. Mi iom amas en enua tempo tralegi iom amuzan ... Kiel estas via nomo? Mi ĉiam forgesas.

Ha jes! 

Sendube! kvin; du estas jam grandaĝaj.

Ha, grandaĝaj! Kaj kiel ili ... kiel ili tion? ...

Tio estas, ĉu ne plaĉas al vi demandi, kiel oni ilin nomas?

Jes, kiel oni ilin nomas?

Nikolao, Ivano, Elizabeto, Mario kaj Perpetuo.

Tre bone.

Mi ne kuraĝas tedi per mia alestado, forpreni tempon, destinitan por sanktaj devoj ... 

Ne, nenion malhelpas. Ĉi ĉio estas tre ridinda, kion vi parolis. Mi petas vin, ankaŭ en alia tempo ... Mi tion ĉi tre amas. 

Estu tiel bona, 

Mi havas.

Ha, kiel bonokaze. Mi humile vin dankas.

Mi havas la honoron prezenti min: loĝanto de la ĉi tiea urbo, 

Bienhavanto 

Ha, sed mi vin jam vidis. ŝajnas al mi, ke vi tiam falis? Nu, kiel fartas via nazo?

Dank’ al Dio! Ne volu maltrankviliĝi: ĝi kovriĝis, tute kovriĝis.

Estas bone, ke ĝi kovriĝis. Mi ĝojas ... 

Monon? Kiel monon?

Pruntedoni ekzemple mil rublojn.

Tian sumon, per Dio, mi ne havas. Ĉu ne havas vi, 

Kun mi, mi ne havas, ĉar mia mono, se vi scias, estas deponita en la oficejo de la komuna prizorgado.

Nu, se vi ne havas mil, mi petas cent rublojn.

Ĉu vi, 

Mi havas entute nur dudek-kvin rublojn.

Sed vi serĉu pli bone, 

Ne, kredu al mi, ankaŭ en la traŝiro ne estas.

Nu, tute egale. Mi ja nur simple tiel diris. Bone, estu sesdek-kvin rubloj ... Tute egale. 

Mi kuraĝas peti vin pri unu tre delikata cirkonstanco.

Pri kio?

Afero de tre delikata eco: mia plej maljuna filo, volu vidi, estas naskita de mi ankoraŭ antaŭ la edziĝo.

Jes?

Tio estas, oni nur tiel diras, sed efektive mi naskis lin tute tiel kvazaŭ en edzeco, kaj ĉion tion mi poste dece fortikigis per leĝa ligo de edzeco. Sekve, volu vidi, mi volas, ke li nun estu jam tute, tio estas mia leĝa filo, kaj ke li estu nomata tiel, kiel mi, 

Bone, li estu nomata; mi konsentas.

Mi eĉ ne maltrankviligus vin, sed estas domaĝe pro liaj kapabloj. La bubo estas tia ... li donas grandajn esperojn: parkere li rakontas diversajn versaĵojn, kaj se li ie trovas tranĉileton, li tuj faras malgrandan droŝketon tiel arte, kiel artifikisto. Jen ankaŭ 

Jes, grandajn kapablojn li havas.

Bone, bone! Mi zorgos pri tio ĉi, mi parolos ... mi esperas ... ĉio ĉi tio estos farita, jes, jes ... 

Certe, mi havas tre humilegan peton.

Nome kion, pri kio?

Mi petas vin plej humile, kiam vi veturos Peterburgon, diru tie al ĉiuj diversaj eminentuloj, senatanoj kaj admiraloj, ke jen via Ekscelenco, aŭ Princa Moŝto, en tiu kaj tiu urbo loĝas 

Tre bone.

Kaj se iel vi havos okazon al la regnestro, tiam vi ankaŭ al la regnestro diru, ke jen via Imperiestra Moŝto, en tiu kaj tiu urbo loĝas 

Tre bone.

Pardonu, ke ni tiel tedis vin per nia alestado.

Pardonu, ke ni tiel tedis vin per nia alestado.

Nenio grava, nenio grava! Al mi estas tre agrable. 

Tie ĉi estas multe da oficistoj. ŝajnas al mi tamen, ke ili min prenas por regna homo. Kredeble mi hieraŭ ekŝutis al ili iom da polvo en la okulojn. Kia malsaĝularo! Mi ekskribos pri ĉio al 

Nu, kiel? vi vidas, malsaĝulo, kiel oni min regalas kaj akceptas? 

Jes, dank’ al Dio. Sed vi scias, 

Kion do?

Forveturu de ĉi tie! Per Dio, estas jam tempo.

Jen sensencaĵo! Por kio?

Iale. Lasu ilin ĉiujn al Dio! Vi amuziĝis tie ĉi du tagojn, — nu, estas sufiĉe. Por kio ligiĝi kun ili por longe? Kraĉu sur ilin! Oni ne povas antaŭvidi: eble iu alia alveturos ... Per Dio, 

Ne, mi volas ankoraŭ iom loĝi ĉi tie. Ni lasu ĝis morgaŭ.

Kial morgaŭ! Per Dio, ni forveturu, 

Nu, bone. Forportu nur antaŭe tiun ĉi leteron; se vi volas, prenu samtempe ankaŭ poŝtoveturan bileton. Sed por tio rigardu, ke la ĉevaloj estu bonaj! Al la veturigistoj diru, ke mi donados po rublo, ke ili ruligu min kiel kortegan kurieron kaj ili kantu kantojn! 

Mi sendos, sinjoro, la leteron per ĉi tiea servanto, kaj mi mem pli bone enpakos viajn aĵojn, por ke tempo ne estu vane perdata.

Bone, alportu nur kandelon.

He, aŭskultu, mia kara! Forportu la leteron al la poŝto kaj diru al la poŝtestro, ke li akceptu sen mono, kaj diru, ke oni tuj alvenigu al la sinjoro la plej bonan triĉevalan veturilon, kurieran; kaj la koston de veturado, diru, la sinjoro ne pagas: la veturado, diru. estas regnokasa. Kaj ke ĉio fariĝu plej rapide, ĉar alie, diru, la sinjoro koleros. Atendu, ankoraŭ la letero ne estas preta.

Estus interese scii, kie li nun loĝas — en la strato Poŝtoficeja aŭ en la 

Prenu, forportu.

Lasu nin, nia kara! Vi ne povas ne lasi: ni venis pro serioza afero.

For, for! Li ne akceptas, li dormas. 

Kio tie estas, 

Iaj komercistoj volas eniri, sed la policano ilin ne lasas. Ili svingas per paperoj: kredeble ili vin volas vidi.

Kion vi deziras, miaj karaj?

Al via afabla moŝto ni volas nin turni. Ordonu, reganto nia, akcepti petoskribon.

Enlasu ilin, enlasu! Ili venu. 

“Al lia altamoŝta ekscelenca moŝta sinjoro financestro, de la komercisto 

Kio estas al vi, miaj karaj?

Kun plej humila peto ni venas al via afabla moŝto.

Kaj kion vi deziras?

Ne pereigu nin, reganto nia! Maljusteco estas farata al ni tute sen ia kaŭzo.

De kiu?

Nu, ĉio de la ĉi tiea urbestro. Tia urbestro, ho, reganto mia, neniam ankoraŭ ekzistis en la mondo. Tiajn ofendojn li faras, ke eĉ priskribi ne estas eble. Per senĉesa enloĝigado de soldatoj li tute nin elturmentis, ni ne scias jam kiel nin savi. Ne laŭ decaj agoj li agas. Li ekkaptas per la barbo kaj diras: “Ha, vi, tataro!” Per Dio! Nu, se ni, por tiel diri, ne farus decan respekton al li, — sed ni ja ĉiam plenumas la ordon: kion oni devas doni por vesto al lia edzino kaj filino, — ni kontraŭ tio ne disputas. Sed ne, vidu, al li ĉio ĉi tio ne sufiĉas, — per Dio! Li venas en la magazenon, kaj kion li trovas, li ĉion prenas. Li ekvidas pecon da drapo, li tuj diras: “He, mia kara, tio ĉi estas bona drapo: forportu ĝin al mi.” Kaj ni vole-ne-vole portas, kaj la peco ja enhavas ĉirkaŭ kvindek arŝinojn.

Ĉu vere! Ha, kia fripono li do estas!

Per Dio! Tian urbestron neniu memoras, simple ni devas ĉion kaŝi en la magazeno, kiam ni lin ekvidas. Tio estas ne sole, por tiel diri, ian delikataĵon, sed eĉ ĉian abomenaĵon, li prenas: sekigitaj prunoj, kiuj jam de sep jaroj kuŝas en la barelo, ĉe mi eĉ komizo ĝin ne volus manĝi, — kaj li la tutan.manon tien enŝovas. Lia nomfesto estas en la tago de la sankta Antono, kaj ŝajnas al ni, ni tiam portas jam al li en granda amaso ĉion, kion oni nur povas, nenio mankas al li; sed ne, donu al li ankoraŭ, li diras ke ankaŭ la tago de la sankta Onufrio estas lia nomfesto. Kion fari? Ankaŭ en la Onufria tago ni portas.

Sed tio ĉi ja estas simple rabisto!

Per Dio, vere. Kaj provu nur diri unu vorton de protesto, li tuj sendos al vi en vian domon tutan regimenton por enloĝigi. Kaj se vi nur per io lin kolerigis, li ordonas fermi la pordon: “Mi vin, — li diras, — ne submetos, — li diras, — al korpa puno aŭ al torturo: tion ĉi, — li diras, — la leĝo malpermesas, sed jen, mia kara, vi manĝos ĉe mi haringon!”

Ha, kia malnoblulo! Sed por tio ĉi li devas ja esti sendita rekte Siberion.

Nu, kien ajn via afabla moŝto lin forsendos — ĉio estos bona, nur, por tiel diri, pli malproksimen de ni. Ne rifuzu, nia patro, akcepti nian regalon de bondeziro: ni salutas vin per iom da sukero kaj per korbeto da vino.

Ne, vi tion ĉi ne pensu; mi prenas absolute neniajn subaĉetojn. Jen ekzemple, se vi proponus al mi prunte tri centojn da rubloj, — nu, tio estus tute alia afero: preni prunte mi povas.

Kun plezuro, nia patro! 

Bone: prunte — mi nenion diros, mi prenos.

Nu, faru al ni la komplezon, prenu jam ankaŭ la pleteton.

Bone, mi povas preni ankaŭ la pleton.

Nu, volu preni jam kune ankaŭ iom da sukero.

Ho, ne, subaĉetojn mi prenas neniajn...

Via moŝto! kial vi ne prenas? Prenu! En la vojo ĉio taŭgos. Donu la konusojn kaj la korbeton. Donu ĉion, ĉio estos utila. Kio tie estas? ŝnureto? Donu ankaŭ la ŝnureton, — en la vojo ankaŭ ŝnureto estos utila; se la veturileto ie rompiĝos aŭ io simila, oni povos ligi.

Faru do jam tian favoron, via grafa moŝto! Se jam vi, por tiel diri, ne helpos en nia peto, tiam ni jam ne scias, kion fari; restos al ni nur pendigi nin.

Nepre, nepre! Mi penos. 

Ne, vi ne havas la rajton ne allasi min! Mi plendos kontraŭ vi al li mem. Vi ne puŝu tiel dolore!

Kiu tie estas? 

Vian favoron mi petas, patro mia. Ordonu aŭskulti min, reganto mia.

Enlasu ŝin.

Favoron mi petas...

Favoron mi petas...

Sed kiaj virinoj vi estas?

Suboficira edzino Ivanova.

Seruristedzino, ĉi tiea urbanino, 

Haltu, antaŭe unu parolu. Kion vi bezonas?

Favoron vian mi petas, kontraŭ la urbestro mi alportas mian plej humilan peton! Dio donu al li ĉian eblan malbonon! Nek liaj infanoj, nek li, fripono, nek liaj onkloj, nek liaj onklinoj havu en io ian profiton!

Kio estas?

Li ja ordonis preni mian edzon en la soldataron, kvankam tute ne estis nia vico, — tia fripono! eĉ laŭ la leĝo ne estas permesite: li estas ja edzigita.

Kiel do li povis tion ĉi fari?

Li faris, fripono, li faris, — Dio lin batu en tiu mondo kaj en ĉi tiu! ke li, se li havas onklinon, ankaŭ al la onklino venu ĉia malbono, kaj se lia patro vivas, ankaŭ la patro, kanajlo, mortu kiel hundo aŭ sufokiĝu por ĉiam, fripono malbenita! Oni devis preni la filon de la tajloro, li ja estis ankaŭ drinkemulo, sed la gepatroj donis riĉan donacon, tiam li alkroĉiĝis al la filo de la komercistino 

Bone, bone. Nu, kaj vi? 

Ne forgesu, nia patro! Estu favora!

Kontraŭ la urbestro mi venis, patro mia...

Nu, kio, pri kio? Diru en mallongaj vortoj.

Li vergis min, patro mia!

Kiel?

Per eraro, mia patro! Niaj virinoj en la bazaro interbatiĝis, sed la polico venis tro malfrue, tiam ĝi kaptis min, kaj ĝi tiel min regalis per vergoj, ke mi du tagojn ne povis sidi.

Kion do oni povas nun fari?

Fari oni kompreneble nenion povas. Sed por la eraro ordonu, ke li pagu punmonon. Forĵeti mem mian feliĉon mi ja ne bezonas, kaj mono estas nun por mi tre utila.

Bone, bone! Iru, iru! Mi faros disponon. 

For, for! Nun ne estas tempo, venu morgaŭ! 

For, for! Kien vi vin ŝovas? 

Ha!

Kial vi tiel ektimis, sinjorino?

Ne, mi ne ektimis.

Mi petas vin, sinjorino, al mi estas tre agrable, ke vi prenis min por tia homo, kiu ... Ĉu mi povas kuraĝi demandi vin, kien vi intencis iri?

Certe, mi nenien iris.

Kial do ekzemple vi nenien iris?

Mi pensis, eble ĉi tie estas la patrino...

Ne, mi volus scii, kial vi nenien iris? 

Sed viaj okuloj estas pli bonaj ol gravaj aferoj ... Vi neniel povas malhelpi min, en nenia maniero; kontraŭe, vi povas fari plezuron.

Vi parolas en maniero ĉefurba.

Por tia bela persono, kiel vi, ĉu mi povas kuraĝi esti tiel feliĉa kaj proponi al vi seĝon? Sed ne, al vi decas ne seĝo, sed trono.

Efektive, mi ne scias ... mi tiel bezonis iri. 

Kian belan tuketon vi havas!

Vi estas mokisto, vi deziras nur moki provincanojn.

Kiel mi dezirus, sinjorino, esti via tuketo, por ĉirkaŭpreni vian lilian koleton.

Mi tute ne komprenas, pri kio vi parolas: ia tuketo ... Kia stranga vetero estas hodiaŭ.

Sed viaj lipetoj, sinjorino, estas pli bonaj ol ĉiu vetero.

Vi ĉiam parolas ion tian ... Mi petus vin, ke vi pli bone skribu al mi pro memoro iajn versojn en la albumon. Vi kredeble scias multe da ili.

Por vi, sinjorino, ĉion, kion vi volas. Postulu, kiajn versojn vi deziras?

Iajn tiajn bonajn, novajn.

Nu, kia gravaĵo estas versoj! Mi scias multe da ili.

Nu, diru do, kiajn do vi skribos al mi?

Sed por kio diri? Mi ja sen tio ilin scias.

Mi ilin tre amas...

Sed mi havas multe da ili kaj plej diversajn. Nu, ekzemple, mi skribos al vi jenon: “Vi, homo multe suferanta, ne plendu vane kontraŭ Dio! ...” aŭ, ankaŭ aliajn ... nun mi ne povas ilin rememori; cetere, ĉio estas ne grava. Pli bone mi anstataŭ tio prezentos al vi mian amon, kiu de via rigardo ... 

Amo! Mi ne komprenas amon ... Mi neniam eĉ sciis, kio ... amo ... 

Kial do vi deŝovas vian seĝon? Al ni estos pli bone sidi proksime unu de la alia.

Kial do proksime? Egale estos se malproksime.

Kial do malproksime? Egale estos se proksime.

Sed por kio do?

Sed ĝi ja nur ŝajnas al vi, ke estas proksime; vi imagu al vi, ke estas malproksime. Kiel mi estus feliĉa, sinjorino, se mi povus premi vin en miaj brakoj.

Kio ĝi tie estas, kvazaŭ preterflugis? Pigo aŭ ia alia birdo?

Ĝi estas pigo.

Ne, tio ĉi estas jam tro ... Tia aroganteco! ...

Pardonu, sinjorino, mi faris tion ĉi de amo, efektive de amo.

Vi rigardas min kiel tian provincaninon ... 

De amo, kredu al mi, ke de amo. Mi nur simple ŝercis: 

Ha kia pasaĵo!

Ha, diablo prenu!

Kion tio ĉi signifas, sinjorino? Kiaj agoj tio ĉi estas?

Mi, patrineto...

Iru for de ĉi tie! Vi aŭdas? for, for! Ne kuraĝu eĉ montri vin al miaj okuloj. 

Kaj ŝi ankaŭ estas tre apetita, tute ne malbela. 

Kiel, vi estas genue? Ha, leviĝu, leviĝu! Tie ĉi la planko estas tute ne pura.

Ne, genue, nepre genue, mi volas scii, kion la sorto donas al mi, vivon aŭ morton.

Sed, permesu, mi ne komprenas ankoraŭ plene la signifon de la vortoj. Se mi ne eraras, vi faras deklaracion pri mia filino?

Ne, mi amas vin mem. Mia vivo estas sur hareto. Se vi ne kronos mian konstantan amon, tiam mi ne valoros la teran ekzistadon. Kun flamo en la brusto mi petas vian manon.

Sed permesu rimarkigi: mi estas en certa grado ... mi estas edzinigita.

Tio ĉi nenion faras? Por la amo ne ekzistas diferenco; eĉ 

Panjo, paĉjo diris, ke vi ... 

Nu, kion vi bezonas? Por kio? Kial? Kia facilanimeco! Subite enkuris kiel haladziĝinta katino. Nu, kion mirindan vi trovis? Nu, kio venis al vi en la kapon? Efektive, kiel ia trijara infano. Oni ne kredus, ne kredus, tute ne kredus, ke ŝi havas jam la aĝon de dekok jaroj. Mi ne scias, kiam vi estos pli saĝa, kiam vi kondutos, kiel decas al bonedukita fraŭlino, kiam vi scios, kio estas bonaj reguloj kaj seriozeco en la agado.

Mi ... kredu al mi, panjo ... mi ne sciis ...

Ĉe vi ĉiam ia trablova vento promenadas en la kapo; vi prenas ekzemplon de la filinoj de 

Sekve ŝi estas la objekto de via ...

Decidu: vivo aŭ morto?

Nu, jen vi vidas, malsaĝulino, vi vidas: pro vi tia abomenaĵo, la gasto afable staris genue; kaj vi subite enkuris, kiel frenezulino. Nu, jen, efektive vi meritas, ke mi intence rifuzu: vi ne valoras tian feliĉon.

Mi jam ne faros, panjo, mi jam plu ne faros.

Ekscelenco! Ne pereigu min!

Kio estas al vi?

Ĵus la komercistoj plendis al via ekscelenco. Mi certigas vin per mia honoro, ne estas vera eĉ duono de tio, kion ili diras. Ili mem trompas kaj prifriponas la popolon. La suboficiredzino mensogis ankaŭ al vi, kvazaŭ mi ŝin elvergis; ŝi mensogas, per Dio, ŝi mensogas. Ŝi mem sin elvergis.

Al la diablo la suboficiredzinon; ne pri ŝi mi nun pensas!

Ne kredu, ne kredu! Ili estas tiaj mensogistoj... al ili eĉ malgranda infano ne kredas. Ili jam en la tuta urbo estas konataj kiel mensogistoj. Kaj pri friponeco mi kuraĝas raporti al vi: ili estas tiaj friponoj, kiajn la mondo neniam ankoraŭ naskis.

Ĉu vi scias, kian grandan honoron faras al ni 

Haltu, haltu!... Vi freneziĝis, mia kara! Ne koleru, via generala moŝto, — ŝi havas ne tute normalan cerbon: tia sama estis ankaŭ ŝia patrino.

Sed mi efektive petas la manon. Mi enamiĝis.

Mi ne povas kredi, via generala moŝto!

Sed oni ja diras al vi!

Mi diras al vi senŝerce ... Mi povas freneziĝi de amo.

Mi ne arogas al mi kredi, mi ne valoras tian honoron.

Sed se vi ne konsentos doni al mi la manon de 

Mi ne povas kredi: plaĉas al vi ŝerci, via generala moŝto!

Ha, kia ŝtipo, efektive! Sed se oni ripetas al vi?

Mi ne povas kredi.

Donu, donu! Mi estas homo furioza, mi decidiĝos al ĉio: kiam mi min pafmortigos, oni vin transdonos al la juĝo.

Ha, mia Dio! Mi, per Dio, ne estas kulpa, nek anime, nek korpe! Ne volu koleri! Volu agi tiel, kiel plaĉas al via afabla moŝto! Kredu al mi, en mia kapo nun estas ... Mi eĉ mem ne scias, kio fariĝas. Mi fariĝis nun tia malsaĝulo, kia mi neniam ankoraŭ estis.

Nu, benu!

Dio vin benu! sed mi ne estas kulpa! 

La ĉevaloj estas pretaj.

Ha, bone ... Mi tuj iros.

Kiel? Plaĉas al vi forveturi?

Jes, mi forveturas.

Kaj kiam do, tio estas ... vi bonvolis mem aludi pri ... ŝajnas al mi, pri edziĝo? ...

Ha, tio ... Mi nur por unu minuto, por unu tago al la onklo, — li estas riĉa maljunulo; kaj morgaŭ mi tuj venos returne.

Ni neniel kuraĝas reteni vin, esperante vian feliĉan revenon.

Certe, certe, mi en minuto ĉion faras. Adiaŭ, mia amo... ne, simple, mi ne povas esprimi! Adiaŭ, mia koro! 

Sed ĉu vi ne bezonas ion en la vojo? Ŝajnas al mi, ke vi bonvolis havi mankon de mono?

Ho, ne, por kio? 

Kiom vi deziras?

Nu jen, tiam vi donis ducent, t.e. ne ducent, sed kvarcent, — mi ne volas tiri profiton el via eraro, — oni povas sekve ankaŭ nun tiom same, por ke estu ja ĝuste okcent.

Tuj! 

Ha, jes! (Li 

Tute vere.

Adiaŭ, 

Adiaŭ, anĝelo de mia animo, 

Kiel do vi faras? Vi veturas sur simpla veturilo?

Jes, mi kutimis. Mi ricevas kapdoloron de risortoj.

Tpr ...

Tiam oni devas almenaŭ per io kovri, ekzemple per tapiŝeto. Ĉu vi deziras, mi lasos alporti tapiŝeton?

Ne, por kio? Nenio grava; cetere, bone, oni donu tapiŝeton.

He, 

Tpr ...

Kiam do vi ordonas atendi vin?

Morgaŭ aŭ postmorgaŭ.

Ha, ĝi estas tapiŝo? Donu ĝin ĉi tien, metu iel! Nun donu de tiu ĉi flanko fojnon.

Tpr ...

Jen de tiu ĉi flanko! ĉi tien! ankoraŭ! bone! estos bonege! 

Adiaŭ, 

Adiaŭ, via generala moŝto!

Adiaŭ, 

Adiaŭ, patrineto!

He, vi, miaj birdetoj? 

Kiel, 

Tute ne; mi de longe ĉi tion sciis. Por vi ĝi estas mirindaĵo, ĉar vi estas simpla homo, vi neniam vidis bonordajn homojn.

Mi mem, mia kara, estas bonorda homo. Tamen efektive, kiam mi ekpensas, 

Kompreneble, en Peterburgo. Kiel oni povas resti ĉi tie!

Nu, se en Peterburgo, ĝi estu en Peterburgo; tamen estus bone ankaŭ ĉi tie. Nu, mi opinias, la urbestrecon ni devas nun ĵeti al la diablo? Jes, 

Kompreneble, kiel oni povas nun paroli pri urbestreco!

Nune ja, kiel vi pensas, 

Ankaŭ demando! kompreneble, vi povas.

Kaj, diablo ĝin prenu, belege estas esti generalo! kavaliraĵon oni metas al vi trans la ŝultron ... kaj kia kavaliraĵo estas preferinda, 

Kompreneble, blua estas pli bona.

He? vidu, kion ŝi ekvolis! Bona estus ankaŭ ruĝa. Efektive ja kial mi volus esti generalo? Ĉar se ekzemple vi devas ien veturi, — kurieroj kaj adjutantoj ĉiam rapidas antaŭe: “ĉevalojn!” Kaj tiam en la stacioj oni al neniu donas, ĉiuj devas atendi: ĉiuj tiuj titolaj konsilantoj, kapitanoj, urbestroj ... kaj vi al neniu donas eĉ la plej malgrandan atenton. Vi tagmanĝas ie ĉe la guberniestro, kaj tie la urbestro staru kaj atendu! he, he, he. 

Al vi nur ĉio maldelikata plaĉas Vi devas memori, ke la vivon ni devas tute ŝanĝi, ke viaj konatoj de nun estos ne ia juĝisto-hundisto, kun kiu vi veturas ĉasi leporojn, aŭ 

Nu, kio do? Vorto ja ne malutilas.

Jes, bona ĝi estis, dum vi estis urbestro; sed tie la vivo estos ja tute alia.

Jes, tie, oni diras, ekzistas du fiŝetoj: mureno kaj truto, tiel bongustaj, ke oni lekas al si la fingrojn, kiam oni ilin manĝas.

Li ĉiam nur pri fiŝetoj revas! Mi volas nepre, ke nia domo estu la unua en la ĉefurbo kaj ke en mia ĉambro estu tia parfumo, ke oni ne facile povu eniri kaj oni devu fermeti al si la okulojn. 

Ha, bonan tagon, miaj plej amataj!

Ni deziras al vi sanon, nia patro!

Nu, miaj kolombetoj, kiel vi fartas? Kiel iras via komercaĵo? Kio, samovaristoj, arŝinistoj, plendi vi ekvolis? Arĥifriponoj, protokanajloj, maraj trompistoj! Plendi? Nu, multe vi atingis? Jen, ili pensas, oni tuj metos lin en malliberejon! ... Ĉu vi scias, sep diabloj kaj unu diablino batu al vi la dentojn, ke ...

Ha, mia Dio, kiajn vortojn, Antoĉjo, vi ŝutas!

Ha, ne estas nun la tempo por pensi pri vortoj! Ĉu vi scias, ke tiu sama oficisto, al kiu vi plendis, edziĝas nun kun mia filino? Kio? Ha? Kion vi nun diros? Nun mi vin! ... Vi trompas la popolon ... Vi faras kontrakton kun la regna kaso — pri 

Pardonu nin, 

Plendi? Kaj kiu helpis vin friponi, kiam vi konstruis ponton kaj kalkule enskribis lignon por dudek mil rubloj, dum en efektiveco vi ne donis eĉ por cent rubloj? Mi vin helpis, vi, kapra barbo! Vi tion ĉi forgesis? Se mi raportus pri tio ĉi, mi povus vin forsendigi Siberion! Kion vi diros? Ha?

Ni konfesas nian kulpon. 

Ne koleru! Jen vi nun kuŝas antaŭ miaj piedoj. Kial? Ĉar la sorto min favoris; sed, se la venko estus eĉ iomete sur via flanko, tiam vi, kanajlo, enpremus min profunde en koton kaj vi eĉ pezan trabon metus sur min.

Ne pereigu nin, 

“Ne pereigu!” Nun vi petegas “ne pereigu”, kaj antaŭe kio estis? Mi povus vin ... 

Ĉu mi povas kredi al la famo, 

Mi havas la honoron gratuli vin pro la eksterordinara feliĉo. Mi kore ekĝojis, kiam mi aŭdis. 

Al 

Mi havas la honoron gratuli Antonon 

Mi kore vin gratulas, 

Mi havas la honoron gratuli, 

Mi havas la honoron gratuli!

Ni gratulas pro la feliĉa fariĝo!

Ni havas la honoron ...

Mi gratulas vin, 

Mi petas vin, sidiĝu, sinjoroj! He! 

Mi havas la honoron gratuli vin, via moŝto, kaj deziri al vi feliĉon por multaj jaroj.

Mi dankas, mi dankas! Mi petas vin sidiĝi, sinjoroj! 

Sed diru, mi petas, 

La iro de la afero estis eksterordinara: plaĉis al li proprapersone fari la proponon.

En tre respekta kaj plej aristokrata maniero. Ĉion li diris treege bone. Li diris: “Mi, 

Ha, panjo! Tion ĉi li diris ja al mi.

Ĉesu, vi nenion scias, kaj ne miksu vin en aferon ne vian! “Mi, 

Sed, mia panjo, li ja pri mi tion ĉi diris.

Jes, kompreneble ... ankaŭ pri vi li parolis, mi tion ĉi ne neas.

Kaj li eĉ ektimigis min: li diris, ke li sin mortpafos. “Mi min pafos, min pafos!” — li diris.

Kion vi diras!

Kiel originale!

Jen efektive, tiel destinis la sorto.

Ne la sorto, mia sinjoro — la sorto mem ne regas: la meritoj tion ĉi alportis. 

Mi estas preta, 

Ne, ne pri hundoj mi nun pensas.

Nu, se vi ne volas, ni interkonsentos pri alia hundo.

Ha, 

Kie do, permesu demandi, troviĝas nun la eminenta gasto? Mi aŭdis, ke li pro io forveturis.

Jes, li forveturis por unu tago pro tre grava afero.

Al sia onklo, por peti lian benon.

Peti lian benon; sed tuj morgaŭ ... 

Mi deziras sanon al via moŝto!

Centon da jaroj kaj sakon da oro!

Longigu Dio la vivon ĝis ekstermezuro!

Krevu kaj pereu!

La diablo vin prenu!

Mi humile vin dankas! Ankaŭ al vi mi tion saman deziras.

Ni intencas nun loĝi en Peterburgo. Ĉar tie ĉi, mi konfesas, estas tia aero ... jam tro vilaĝa! ... Mi konfesas, granda malagrablaĵo ... Jen ankaŭ mia edzo ... Li tie ricevos generalan rangon.

Jes, mi konfesas, sinjoroj, diabloj prenu, mi tre volas esti generalo.

Kaj Dio al vi donos!

Homo ne povas, sed Dio ĉion povas.

Granda ŝipo bezonas grandan akvon.

Kiel la meritoj, tiel la honoro.

Jen estos bele, se li efektive fariĝos generalo. Jen al li jam certe generaleco konvenus, kiel selo al bovino! Nu, ne, ĝis tio estas ankoraŭ malproksime. Tie ĉi estas pli gravaj ol vi, kaj tamen ili ĝis nun ankoraŭ ne estas generaloj.

Vidu lin, diablo lin prenu, li jam eĉ al generaleco sin puŝas! Kiu scias, eble li efektive ankoraŭ fariĝos generalo. Fierecon, diablo lin prenu, li ja havas sufiĉe. 

Kaj se io okazos, ekzemple ia bezono en la aferoj, ne rifuzu al ni vian protektadon!

En la venonta jaro mi veturigos mian fileton al la ĉefurbo, por ke li estu utila al la regno; tiam estu bona, komplezu al li per via protektado, anstataŭ patro al la orfo.

Mi estas preta, de mia flanko mi volonte penos.

Vi, Antoĉjo, ĉiam rapidas kun la promesoj. Unue, vi tute ne havos tempon, por pensi pri ĉi tio. Kaj kiel oni povas kaj por kio oni devas ŝarĝi sin per tiaj promesoj?

Kial do, mia koro? Iafoje oni povas.

Kompreneble, iafoje oni povas, sed ne al ĉiu senvalorulo oni ja povas doni sian protektadon.

Vi aŭdis, kiel ŝi nun traktas?

Jes, ŝi ĉiam estis tia; mi ŝin konas: se vi sidigos ŝin al la tablo, ŝi tuj ankaŭ la piedojn...

Mirinda afero, sinjoroj! La oficisto, kiun ni prenis por revizoro, estis ne revizoro.

Kiel, ne revizoro?

Tute ne revizoro, — mi eksciis tion ĉi el letero.

Kion, kion vi diras? El kiu letero?

Nu, el lia propra letero. Oni alportis al mi al la poŝto leteron. Mi ekrigardis la adreson kaj mi vidas: “en la straton Poŝtoficejan.” Mi preskaŭ svenis de konsterniĝo. “Nu, — mi ekpensis en mi, — certe li trovis malordon en la poŝta parto kaj li nun raportas al la estraro.” Mi prenis kaj dissigelis.

Kiel do vi ...?

Mi mem ne scias. Nenatura forto min igis. Jam mi estis vokinta la kurieron, por forsendi la leteron per ekspreso, sed tia scivolo min atakis, kian mi ankoraŭ neniam sentis. Mi ne povas, ne povas, mi sentas, ke mi ne povas! Ĝi tiras min, simple min tiras! En unu orelo mi kvazaŭ aŭdas: “He, ne dissigelu, vi pereos kiel kokino”, kaj en la dua orelo kvazaŭ ia demono murmuras: “Dissigelu, dissigelu, dissigelu!” Kaj kiam mi ekprenis la sigelvakson — fajro ekkuris tra miaj membroj, kaj kiam mi dissigelis — mi eksentis froston, veran froston. La manoj tremas kaj ĉio nebuliĝis antaŭ miaj okuloj.

Sed kiel do vi permesis al vi dissigeli la leteron de tia rajtigita persono.

Tio ja estas la tuta afero, ke li ne estas rajtigita kaj li ne estas persono!

Kio do li estas laŭ via opinio?

Nek io nek alio; diablo scias, kio!

Kiel nek io nek alio? Kiel vi kuraĝas nomi lin nek io nek alio kaj eĉ ankoraŭ diablo scias kio? Mi vin arestigos ...

Kiu? Vi?

Jes, mi!

Por tio ĉi viaj manoj estas tro mallongaj.

Ĉu vi scias, ke li edziĝas kun mia filino, ke mi mem estos grandrangulo, ke mi forsendigos rekte en Siberion?

He, 

Legu, legu!

“Mi rapidas raporti al vi, mia kara 

Ne povas esti! ĝi tie ne estas!

Legu mem.

“Kiel maljuna ĉevalo.” — Ne povas esti! Vi mem tion ĉi skribis.

Kial do mi skribus?

Legu!

Legu!

“La urbestro — malsaĝa, kiel maljuna ĉevalo ...”

Ho! diablo ĝin prenu! Oni devas ankoraŭ ripeti! kvazaŭ ĝi sen tio jam tie ne starus.

Hm ... hm ... hm ... “maljuna ĉevalo. — La poŝtestro estas ankaŭ bona homo ...” 

Ne, legu!

Sed por kio do?

Ne, diablo ĝin prenu, kiam oni komencis jam legi, tiam, oni legu! Legu ĉion!

Permesu, mi legos. 

Nu, sentaŭga bubo, kiun oni devas vergi: nenio pli!

“La kuratoro de 

Kial do vi haltis?

Nu, nelegeble skribite ... cetere oni vidas, ke sentaŭgulo.

Donu al mi! Mi pensas, ke miaj okuloj estas pli bonaj. 

Ne, tiun ĉi lokon oni povas forlasi, poste ĉio estas jam legebla.

Sed permesu, mi jam scias.

Tralegi mi eĉ mem povus: plue efektive ĉio estas bone legebla.

Ne, ĉion legu! antaŭe oni ja ĉion legis.

Fordonu, 

Tuj. 

Legu, legu! Sensencaĵo, ĉion legu!

“La kuratoro de kadukulejoj 

Eĉ ne sprite! Porko en noktoĉapo! Kiel do porko povas esti en noktoĉapo?

“La inspektoro de lernejoj tute malbonodoras per bulbo.”

Por Dio, eĉ neniam mi prenis bulbon en la buŝon.

Dank’ al Dio, almenaŭ pri mi nenio estas dirita!

“La juĝisto...”

Jen vi havas! 

Ne!

Ne, legu!

Ne, vi devas legi!

“La juĝisto 

Diablo ĝin scias, kion ĝi signifas! Ankoraŭ bone, se nur fripono; povas esti, ke eĉ io pli malbona.

“Cetere, ili estas homoj gastamaj kaj bonkoraj. Adiaŭ, mia koro 

Kia skandalo neatendita!

Jen, kiam li buĉis, efektive buĉis! Mi estas mortigita, mortigita, tute mortigita! Nenion mi vidas: mi vidas nur iajn porkajn buŝegojn anstataŭ vizaĝoj, nenion pli ... Revenigu, revenigu lin! 

Kiel revenigi! Ĝuste al la malfeliĉo oni ordonis al la administranto doni la plej bonan ĉevaltrion; la diablo min puŝis doni ordonojn eĉ por la plua vojo.

Jen efektive, jen senekzempla konfuzo!

Tamen, diabloj ĝin prenu, sinjoroj! Li prenis de mi prunte tricent rublojn.

De mi ankaŭ tricent rublojn.

Ho! ankaŭ de mi tricent rublojn.

De mi kune kun 

Kiel do, sinjoroj? Kiel do, efektive, ni tiel enfalis?

Kiamaniere mi ... ne, kiamaniere mi, maljuna malsaĝulo...? Mi perdis, malsaĝa ŝafo, mian tutan saĝon! ... Tridek jarojn mi estas en la servado; neniu komercisto, neniu entreprenisto povis min trompi; friponojn plej friponajn mi trompadis, ruzulojn kaj kanajlojn tiajn, kiuj la tutan mondon povus priŝteli, mi kaptadis sur hokon. Tri guberniestrojn mi trompis! ... Kion mi diras, guberniestrojn! 

Sed ĝi ne povas esti, Antoĉjo; li fianĉiĝis kun Manjo ...

Fianĉiĝis! Figo kun butero, jen estos al vi fianĉiĝo! Ŝovas sin al mi en la okulojn kun fianĉiĝo! ... 

Kiel ĝi fariĝis — eĉ se vi mortigos min, mi ne povus klarigi. Kvazaŭ ia nebulo atakis, diablo konfuzis.

Kiu eltrumpetis? Jen, kiu eltrumpetis: tiuj ĉi bravuloj 

Per Dio, ne mi! mi eĉ ne intencis...

Mi nenion, tute nenion...

Kompreneble, vi.

Sendube. Ili alkuris el la hotelo kiel frenezuloj: “Li alveturis, li alveturis, kaj monon li ne pagas...” Ili trovis gravan birdon!

Kompreneble, vi! ĉikanistoj de la urbo, mensogistoj malbenitaj!

Diablo vin prenu kun via revizoro kaj viaj rakontoj.

Vi nur kuradas tra la urbo kaj konfuzas ĉiujn, vi, krakiloj malbenitaj. Malverajn famojn vi semas, pigoj mallongvostaj.

Ŝmiristoj malbenitaj!

Noktoĉapoj!

Nazofluuloj mallongventraj! 

Per Dio, ĝi ne estis mi, ĝi estis 

He, ne 

Nu, ne; la unua estis vi.

Oficisto el Peterburgo, kiu alveturis laŭ imperiestra ordono, postulas, ke vi tuj venu al li. Li enloĝiĝis en la hotelo. 

